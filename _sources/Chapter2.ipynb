{
 "cells": [
  {
   "cell_type": "markdown",
   "id": "a84fcd14-9cb4-441e-b7c4-0bb7af546f9f",
   "metadata": {},
   "source": [
    "# Εισαγωγή στις Αριθμητικές Μεθόδους\n",
    "\n",
    "## Περίληψη\n",
    "\n",
    "Σε αυτό το κεφάλαιο γίνεται αρχικά ταξινόμηση των προβλημάτων της Ρευστοδυναμικής σε τρεις κατηγορίες (τύπους): (1) προβλήματα που περιγράφουν καταστάσεις ισορροπίας (ελλειπτικού τύπου), (2) προβλήματα εξισοποίησης (παραβολικού τύπου) και (3) προβλήματα διάδοσης διαταραχών (υπερβολικού τύπου). Εισάγεται η έννοια της χαρακτηριστικής καμπύλης Μ.Δ.Ε. πρώτης και το πρόβλημα Cauchy. Εισάγεται η έννοια της χαρακτηριστικής καμπύλης Μ.Δ.Ε. δεύτερης τάξης και περιγράφεται η μέθοδος ταξινόμησης των Μ.Δ.Ε. με τη βοήθεια των χαρακτηριστικών. Η μέθοδος των χαρακτηριστικών εξετάζει το ανάπτυγμα της ορίζουσας των συντελεστών των αγνώστων της Μ.Δ.Ε. Γίνεται αναφορά σε άλλες μεθόδους ταξινόμησης Μ.Δ.Ε., όπως η ταξινόμηση με βάση τις ιδιοτιμές του πίνακα των συντελεστών των αγνώστων. Τα προβλήματα της Ρευστοδυναμικής περιγράφονται συνήθως από συστήματα Μ.Δ.Ε. και όχι από μία μόνο Μ.Δ.Ε. Για αυτό τον λόγο, περιγράφεται επίσης η μέθοδος ταξινόμησης συστήματος Μ.Δ.Ε. με τη βοήθεια των χαρακτηριστικών και της ορίζουσας των συντελεστών των αγνώστων. Εισάγεται η έννοια του καλώς τοποθετημένου προβλήματος. Γίνεται περιγραφή των αρχικών και συνοριακών συνθηκών ενός προβλήματος που περιγράφεται από Μ.Δ.Ε. Οι συνοριακές συνθήκες κατατάσσονται σε: (1) συνθήκες Dirichlet (τιμή της συνάρτησης στο σύνορο), (2) συνθήκες Neumann (τιμή της παραγώγου της συνάρτησης στο σύνορο) και (3) συνθήκες Robin ή μεικτού τύπου. Τέλος γίνεται περιγραφή της αδιαστατοποίησης των εξισώσεων της Μηχανικής Ρευστών που αποτελεί σημαντικό βήμα, καθώς προσδίδει στο πρόβλημα γενικότητα και ταυτόχρονα το απλοποιεί.\n",
    "\n",
    "**Προαπαιτούμενη γνώση**: Βασικές γνώσεις Συνήθων και Μερικών Διαφορικών Εξισώσεων και Ρευστομηχανικής.\n",
    "\n",
    "Οι Μ.Δ.Ε. συναντώνται στη μαθηματική διατύπωση φυσικών φαινομένων (προβλημάτων), όπως η ροή ρευστών, η μεταφορά θερμότητας, η διάδοση κυμάτων, η διάχυση χημικών ουσιών, η ταλάντωση και η παραμόρφωση στερεών, καθώς και σε άλλα προβλήματα  Ρευστομηχανικής. Οι εξισώσεις αυτές περιγράφουν κατά μοναδικό τρόπο τα προαναφερθέντα φαινόμενα, εάν συμπληρωθούν με κατάλληλες οριακές συνθήκες, αρχικές και συνοριακές {cite}`kaf1,kaf2,kaf3,xenostzirtzi`.\n",
    "\n",
    "```{admonition} Ορισμός\n",
    "Μια Μ.Δ.Ε. είναι μια σχέση/εξίσωση που αφορά την άγνωστη συνάρτηση χωρικών ή χρονικών ανεξάρτητων μεταβλητών και τις μερικές παραγώγους της συνάρτησης αυτής ως προς αυτές τις μεταβλητές.\n",
    "```\n",
    "\n",
    "Στο παρόν κεφάλαιο παρουσιάζονται μέθοδοι για την ταξινόμηση των  προβλημάτων της Ρευστοδυναμικής (συστήματα Μ.Δ.Ε.) με τη βοήθεια των χαρακτηριστικών και της ορίζουσας των συντελεστών των αγνώστων. Εισάγεται επίσης η έννοια του καλώς τοποθετημένου προβλήματος και γίνεται περιγραφή των αρχικών και συνοριακών συνθηκών ενός προβλήματος που περιγράφεται από Μ.Δ.Ε.\n"
   ]
  },
  {
   "cell_type": "markdown",
   "id": "154a7415-e95f-4bb1-8ea7-bd8158c72a84",
   "metadata": {},
   "source": [
    "## Ταξινόμηση των προβλημάτων της Ρευστοδυναμικής\n",
    "\n",
    "### Χαρακτηριστικές καμπύλες Μ.Δ.Ε. πρώτης τάξης και το πρόβλημα Cauchy\n",
    "\n",
    "Έστω η ημιγραμμική Μ.Δ.Ε. πρώτης τάξης,\n",
    "\n",
    "$$\n",
    "a(x,y,u) \\, u_x + b(x,y,u) \\, u_y + c(x,y,u) = 0,\n",
    "$$ (eq:2_1)"
   ]
  },
  {
   "cell_type": "markdown",
   "id": "56c752b5-a1f7-46f3-904d-e9979ebed952",
   "metadata": {},
   "source": [
    "όπου με $u_x$, $u_y$ συμβολίζονται οι μερικές παράγωγοι $\\frac{\\partial u}{\\partial x}$, $\\frac{\\partial u}{\\partial y}$, αντίστοιχα. Εάν θεωρήσουμε ότι η λύση $u$ είναι γνωστή, η σχέση $z = u(x,y)$ αναπαριστά μια επιφάνεια στον $\\mathbb{R}^3$, η οποία ονομάζεται «ολοκληρωτική επιφάνεια». Ένα διάνυσμα κάθετο στην επιφάνεια $z$ είναι το $(u_x, u_y, 1)$. Το ριζίδιο της εξίσωσης {eq}`eq:2_1` προκύπτει από το εσωτερικό γινόμενο του διανύσματος $(u_x, u_y, 1)$ με το διανυσματικό πεδίο που ορίζεται από την τριάδα των συντελεστών $(a(x,y,z),b(x,y,z),c(x,y,z))$. Δεδομένου ότι η εξίσωση (άρα και το αντίστοιχο εσωτερικό γινόμενο) ισούται με μηδέν, τα δύο αυτά διανύσματα είναι κάθετα. Επομένως, το διανυσματικό πεδίο $(a,b,c)$ είναι εφαπτόμενο στην επιφάνεια $z$. Η λύση της εξίσωσης, επομένως, προέρχεται από την οικογένεια των καμπυλών του διανυσματικού πεδίου $(a(x,y,z),b(x,y,z),c(x,y,z))$, οι οποίες ονομάζονται «χαρακτηριστικές καμπύλες» και προσδιορίζονται από το σύστημα:\n",
    "\n",
    "$$\n",
    "\\frac{dx}{a(x,y,z)} = \\frac{dy}{b(x,y,z)} = \\frac{dz}{c(x,y,z)},\n",
    "$$ (eq:2_2)\n",
    "\n",
    "όπως ακριβώς προσδιορίζονται και οι ροϊκές γραμμές, όταν είναι γνωστό το πεδίο ταχυτήτων σε μια ροή.\n",
    "\n",
    "Αν θεωρήσουμε ότι οι συναρτήσεις $a$, $b$, $c$ έχουν συνεχείς πρώτες παραγώγους $(C^1)$ σε έναν υπόχωρο $\\Omega \\in \\mathbb{R}^3$, αποδεικνύεται από τη θεωρία των Σ.Δ.Ε. ότι από κάθε σημείο του $\\Omega$ διέρχεται μία μόνο χαρακτηριστική καμπύλη. Εάν μία επιφάνεια $S$ με εξίσωση $z = u(x,y)$ αποτελείται από χαρακτηριστικές καμπύλες $\\gamma$, τότε είναι ολοκληρωτική επιφάνεια. Ως αποτέλεσμα, από κάθε σημείο $P \\in S$ διέρχεται μία χαρακτηριστική καμπύλη $\\gamma$ που ανήκει στην $S$.\n",
    "\n",
    "Εστω, τώρα, ότι $\\Gamma$ είναι μια καμπύλη του $\\mathbb{R}^3$ η οποία περιέχεται στην ολοκληρωτική επιφάνεια $S$ με εξίσωση $z = u(x,y)$ και της οποίας οι παραμετρικές εξισώσεις είναι,\n",
    "\n",
    "$$\n",
    "x = f(s), \\: y = g(s), \\: z = h(s), \\quad s \\in \\Delta \\subset \\mathbb{R}.\n",
    "$$ (eq:2_3)\n",
    "\n",
    "Η εύρεση μιας συγκεκριμένης συνάρτησης $u(x,y)$ που να ικανοποιεί την εξίσωση {eq}`eq:2_1` και που για τις δοθείσες συναρτήσεις, $f(s)$, $g(s)$, $h(s)$ να ικανοποιεί τη σχέση,\n",
    "\n",
    "$$\n",
    "h(s) = u ( f(s), g(s)), \\quad \\forall s \\in \\Delta,\n",
    "$$ (eq:2_4)\n",
    "\n",
    "αποτελεί το «πρόβλημα Cauchy» για την εξίσωση {eq}`eq:2_1`. Σε πολλά προβλήματα της Ρευστοδυναμικής, η μεταβλητή $y$ αντιστοιχεί στο χρόνο $t$ και η μεταβλητή $x$ αντιστοιχεί στη θέση. Τίθεται, λοιπόν, πολλές φορές το πρόβλημα της εύρεσης της λύσης $u(x,y)$ από τις «αρχικές» τιμές της κατά τη στιγμή $y = 0$, δηλαδή από την $u(x,0) = h(x)$. Αυτό το πρόβλημα «αρχικών τιμών» αποτελεί ειδική περίπτωση του προβλήματος Cauchy για το οποίο οι παραμετρικές εξισώσεις της καμπύλης $\\Gamma$ είναι,\n",
    "\n",
    "$$\n",
    "x = s, \\:  y = 0, \\: z = h(s).\n",
    "$$ (eq:2_5)\n",
    "\n",
    "Δηλαδή, η $\\Gamma$ κείται στο επίπεδο $xz$. Στην ειδική περίπτωση που η εξίσωση {eq}`eq:2_1` είναι γραμμική και μπορεί να γραφεί στη γενική μορφή ως,\n",
    "\n",
    "$$\n",
    "a(x, y) \\, u_x + b(x, y) \\, u_y + c(x, y) \\, u + d(x, y) = 0,\n",
    "$$ (eq:2_6)"
   ]
  },
  {
   "cell_type": "markdown",
   "id": "16d9cda2-a314-42bf-a75e-a7e9d0906fb1",
   "metadata": {},
   "source": [
    "το σύστημα των χαρακτηριστικών καμπυλών ανάγεται στη μορφή,\n",
    "\n",
    "$$\n",
    "\\frac{dx}{dt} = a(x, y),  \\: \\frac{dy}{dt} = b(x, y) \\: \\text{ή} \\:  \\frac{dy}{dx} = \\frac{b(x, y)}{a(x, y)}.\n",
    "$$ (eq:2_7)\n",
    "\n",
    "Η επίλυση του δίνει ένα σύνολο χαρακτηριστικών καμπύλων στο επίπεδο $xy$ που ονομάζονται «χαρακτηριστικές προβολές», επειδή ουσιαστικά αποτελούν την προβολή των χαρακτηριστικών καμπύλων στο επίπεδο $xy$. Αποδεικνύεται δε, ότι κάθε χαρακτηριστική καμπύλη προσδιορίζεται από την προβολή της $x(t)$, $y(t)$, με την εύρεση της $z(t)$ από τη γραμμική διαφορική εξίσωση,\n",
    "\n",
    "$$\n",
    "\\frac{dz}{dt} = c(x(t), y(t)) \\, z + d(x(t), y(t)).\n",
    "$$ (eq:2_8)\n",
    "\n",
    "## Χαρακτηριστικές καμπύλες Μ.Δ.Ε. δεύτερης τάξης\n",
    "\n",
    "Σε αυτή την ενότητα θα ασχοληθούμε με Μ.Δ.Ε. δεύτερης τάξης με δύο ανεξάρτητες μεταβλητές, οι οποίες περιέχουν ως άγνωστο μία τουλάχιστον από τις παραγώγους δεύτερης τάξης της εξαρτημένης μεταβλητής.\n",
    "\n",
    "Θεωρούμε την ημιγραμμική Μ.Δ.Ε., ως προς τη συνάρτηση $u(x,y)$,\n",
    "\n",
    "$$\n",
    "a u_{xx} + 2 b u_{xy} + c u_{yy} = d,\n",
    "$$ (eq:2_9)\n"
   ]
  },
  {
   "cell_type": "markdown",
   "id": "87380f8a-ea58-4821-9bdc-2d246115757a",
   "metadata": {},
   "source": [
    "όπου $a$, $b$, $c$, $d$ είναι συναρτήσεις των $x$, $y$, $u$, $u_x$ και $u_y$. Το πρόβλημα Cauchy για την περίπτωση αυτή ανάγεται στην εύρεση της λύσης $u$ με δοθείσες συμβατές τιμές των $u$, $u_x$, $u_y$ επί μιας καμπύλης $\\gamma$ στο επίπεδο $xy$. Έτσι όταν η $\\gamma$ δίνεται από τις παραμετρικές εξισώσεις,\n",
    "\n",
    "$$\n",
    "x = f(s), \\: y = g(s),\n",
    "$$ (eq:2_10)\n",
    "\n",
    "καθορίζουμε επί της $\\gamma$ τα δεδομένα,\n",
    "\n",
    "$$\n",
    "u = h(s), \\: u_x = \\phi (s), \\: u_y = \\psi (s).\n",
    "$$ (eq:2_11)\n",
    "\n",
    "Οι τιμές μιας συνάρτησης $v(x,y)$ και των πρώτων μερικών παραγώγων της ως προς $x$ και $y$, κατά μήκος της $\\gamma$ θα είναι συμβατές, όταν τα σημεία $(x,y) \\in \\gamma$ ικανοποιούν τη σχέση,\n",
    "\n",
    "$$\n",
    "dv = v_x \\, dx + v_y \\, dy \\text{ ή } \\frac{dv}{ds} = v_x \\, \\frac{dx}{ds} + v_y \\, \\frac{dy}{ds} ,  \n",
    "$$ (eq:2_12)\n",
    "\n",
    "η οποία λόγω των σχέσεων {eq}`eq:2_10` γράφεται ως,\n",
    "\n",
    "$$\n",
    "\\frac{dv}{ds} = v_x \\, f' (s) + v_y \\, g' (s) .  \n",
    "$$ (eq:2_13)"
   ]
  },
  {
   "cell_type": "markdown",
   "id": "2c85fe41-bfd9-4279-874a-ecefee59cca2",
   "metadata": {},
   "source": [
    "Άρα, από τις συναρτήσεις $h$, $\\phi$ και $\\psi$ οι δύο μόνο μπορούν να καθοριστούν αυθαίρετα. Συνθήκες συμβατότητας ισχύουν, επίσης, και για τις παραγώγους ανώτερης τάξης της $u$ πάνω στα σημεία της $\\gamma$. Έτσι, μπορούμε να έχουμε ότι,\n",
    "\n",
    "$$\n",
    "\\frac{du_x}{ds} = u_{xx} \\, f' (s) + u_{xy} \\, g' (s), \\: \\frac{du_y}{ds} = u_{xy} \\, f' (s) + u_{yy} \\, g' (s), \\text{ κ.λπ.}    \n",
    "$$ (eq:2_14a)\n",
    "\n",
    "Εάν, λοιπόν, $u(x,y)$ είναι η λύση του προβλήματος {eq}`eq:2_9`--{eq}`eq:2_11`, τότε ισχύουν οι σχέσεις,\n",
    "\n",
    "$$\n",
    "\\begin{aligned} \n",
    "a\\,u_{xx}  + 2b\\,u_{xy}  + c\\,u_{yy}  &= d \\\\ \n",
    "f'\\,u_{xx}  + g'\\,u_{xy}  + 0\\,u_{yy}  &= \\phi ' \\\\ \n",
    "0\\,u_{xx}  + f'\\,u_{xy}  + g'\\,u_{yy}  &= \\psi '\n",
    "\\end{aligned}\n",
    "$$ (eq:2_14b)\n",
    "\n",
    "που αποτελούν ένα σύστημα τριών εξισώσεων με τρεις αγνώστους, που είναι οι $u_{xx}, \\, u_{xy}$ και $u_{yy}$, $\\forall \\, (x,y) \\in \\gamma$, με γνωστούς συντελεστές για κάθε τιμή της παραμέτρου $s$. Το σύστημα αυτό είναι γραμμικό και η λύση του καθορίζεται μονοσήμαντα, εφόσον η ορίζουσα των συντελεστών των αγνώστων,  \n",
    "\n",
    "$$\n",
    "D = \\left| {\\begin{array}{*{20}c}\n",
    "  \t\t\t\t a & {2b} & c  \\\\[5pt]\n",
    "   \t\t\t\t{f'} & {g'} & 0  \\\\[5pt]\n",
    "   \t\t\t\t0 & {f'} & {g'}  \\\\[5pt]\n",
    "\\end{array}} \\right|\n",
    "$$ (eq:2_15)\n",
    "\n",
    "είναι διάφορη του μηδενός.\n",
    "\n",
    "Εάν $D \\neq 0$ κατά μήκος της καμπύλης $\\gamma$, τότε η καμπύλη αυτή καλείται μη χαρακτηριστική. Eάν, όμως, $D = 0$ πάνω στην καμπύλη, τότε αυτή θα καλείται «χαρακτηριστική» σε σχέση με τη δοθείσα Μ.Δ.Ε. {eq}`eq:2_9` και τα αντίστοιχα δεδομένα της, εξισώσεις {eq}`eq:2_10` και {eq}`eq:2_11`.\n"
   ]
  },
  {
   "cell_type": "markdown",
   "id": "9ce731fd-469b-45af-90c1-cdecbad1570d",
   "metadata": {},
   "source": [
    "Κατά μήκος μιας μη χαρακτηριστικής καμπύλης, δηλαδή όταν $D \\neq 0$, τα δεδομένα Cauchy καθορίζουν μονοσήμαντα τις τιμές των δεύτερων μερικών παραγώγων της $u$ πάνω στην καμπύλη. Eργαζόμενοι με όμοιο τρόπο, δηλαδή διαφορίζοντας τη {eq}`eq:2_9` ως προς $x$, π.χ., χρησιμοποιώντας τη {eq}`eq:2_12`, θέτοντας $v = u_{xy}$, κ.λπ., μπορούμε να υπολογίσουμε όλες τις ανώτερες παραγώγους της $u$ σε κάποιο συγκεκριμένο σημείο $(x_0, y_0)$ της $\\gamma$ και να αναπτύξουμε έτσι τη $u$ σε δυναμοσειρά των διαφορών $(x - x_0)$ και $(y - y_0)$, εφόσον βέβαια αυτή είναι αναλυτική.\n",
    "\n",
    "Κατά μήκος, όμως, μιας χαρακτηριστικής καμπύλης $\\gamma$, όπου $D = 0$, το πρόβλημα δεν έχει λύση εκτός και αν τα δεδομένα Cauchy ικανοποιούν και επιπλέον συνθήκες. Η εξίσωση $D = 0$ από το ανάπτυγμα της ορίζουσας μπορεί να γραφεί ως:\n",
    "\n",
    "$$\n",
    "a\\left( {\\frac{{dy}}{{dx}}} \\right)^2  - 2b\\frac{{dy}}{{dx}} + c = 0,\n",
    "$$ (eq:2_16)\n",
    "\n",
    "με λύσεις,\n",
    "\n",
    "$$\n",
    "\\frac{{dy}}{{dx}} = \\frac{{b \\pm \\sqrt {b^2  - ac} }}{a},\n",
    "$$ (eq:2_17)\n",
    "\n",
    "οι οποίες ουσιαστικά δίνουν την «κλίση» της καμπύλης σε κάθε σημείο αυτής."
   ]
  },
  {
   "cell_type": "markdown",
   "id": "caa12813-2025-4645-a318-e85d65e566dd",
   "metadata": {},
   "source": [
    "````{epigraph}\n",
    "ε πολλά προβλήματα της Ρευστομηχανικής εμφανίζονται μικτές μερικές παράγωγοι στις Μ.Δ.Ε. που προκύπτουν, όπως για παράδειγμα $\\frac{\\partial^2 u}{\\partial x \\partial y}$, $\\frac{\\partial^3 u}{\\partial x^2 \\partial y}$, κ.λπ. Οι μικτές αυτές παράγωγοι εμφανίζονται ακόμα και σε απλές εξισώσεις όπως για παράδειγμα η εξίσωση του Laplace όταν εφαρμόσουμε κάποιο μετασχηματισμό συντεταγμένων που δεν είναι ορθογώνιες.\n",
    "````\n",
    "\n",
    "\n",
    "Η κατηγοριοποίηση των εξισώσεων γίνεται στο πλαίσιο της αναλυτικής γεωμετρίας, με βάση το είδος των κωνικών τομών που περιγράφονται από την εξίσωση:\n",
    "\n",
    "$$\n",
    "a x^2  + b xy + c y^2  + d x + e y + f = 0.\n",
    "$$\n",
    "\n",
    "````{admonition} Ορισμός\n",
    "\n",
    "Η γενική μορφή μιας Μ.Δ.Ε. δεύτερης τάξης είναι:\n",
    "\n",
    "$$\n",
    "α_{11} u_{xx} + 2 a_{12}u_{xy} + a_{22}u_{yy} + a_1 u_x + a_2 u_y + a_0 u = f,\n",
    "$$ (eq:2_konikitomi)\n",
    "\n",
    "όπου οι συντελεστές $α_{ij}$, $α_i$ και $f$ είναι συναρτήσεις των $x$ και $y$.\n",
    "\n",
    "Αν θεωρήσουμε ότι τα $a_{ij}$, $a_i$ είναι πραγματικοί αριθμοί, τότε ταξινομούμε τις Μ.Δ.Ε. ως εξής:\n",
    "\n",
    "- Υπερβολικού τύπου αν $α_{12}^2 - α_{11} α_{22}>0$,\n",
    "- Ελλειπτικού τύπου αν $α_{12}^2 - α_{11} α_{22}<0$,\n",
    "- Παραβολικού τύπου αν $α_{12}^2 - α_{11} α_{22}=0$.\n",
    "\n",
    "````"
   ]
  },
  {
   "cell_type": "markdown",
   "id": "92ab3d44-b0ec-42da-a147-fb70fc1b9ae3",
   "metadata": {},
   "source": [
    "```{epigraph}\n",
    "Ο τύπος της εξίσωσης {eq}`eq:2_konikitomi` καθορίζεται μόνο από τους συντελεστές των όρων δεύτερης τάξης. Οι συντελεστές των όρων χαμηλότερης τάξης δεν παίζουν κανένα ρόλο.\n",
    "```\n",
    "\n",
    "**Επεξήγηση ονοματολογίας:** Η ονοματοδοσία της Μ.Δ.Ε. εξαρτάται από το αν η καμπύλη είναι υπερβολή, έλλειψη, ή παραβολή, αντίστοιχα.\n",
    "\n",
    "Ο ορισμός της υπερβολικότητας, της ελλειπτικότητας και της παραβολικότητας της εξίσωσης στην περίπτωση που οι συντελεστές της συνάρτησης και των παραγώγων της είναι συναρτήσεις των $x$ και $y$, είναι ανάλογος με την περίπτωση σταθερών συντελεστών. Η εξίσωση μπορεί, επίσης, να είναι διαφορετικού τύπου σε διαφορετικές περιοχές του επιπέδου $xy$. Ο τύπος της Μ.Δ.Ε. προσδιορίζει τη φύση του προβλήματος που περιγράφει αυτή η Μ.Δ.Ε.:\n",
    "\n",
    "- Οι  παραβολικές   εξισώσεις,  με  χαρακτηριστικό  παράδειγμα  την  εξίσωση  θερμικής  αγωγιμότητας,  εμπεριέχουν  χρονική  εξάρτηση  και  περιγράφουν  φαινόμενα  διάχυσης. Οι  λύσεις  τους  συνήθως  μειώνονται  εκθετικά  με την πάροδο του χρόνου και προσεγγίζουν μια θέση  ισορροπίας. \n",
    "- Οι  υπερβολικές  εξισώσεις,  με  χαρακτηριστικό  πρότυπο  την  κυματική  εξίσωση,  εξαρτώνται  από  το  χρόνο  και  περιγράφουν  φαινόμενα  διάδοσης. Το  σήμα  διαδίδεται  με  πεπερασμένη  ταχύτητα  ή  σε   περιορισμένη  περιοχή  του  χώρου,  με  αποτέλεσμα  τα  σημεία  ασυνέχειας  να  παραμένουν  σταθερά. \n",
    "- Αντίθετα  με  τις  προηγούμενες  κατηγορίες,  οι  ελλειπτικές  εξισώσεις   περιγράφουν  τη  στατική  συμπεριφορά  ενός  μεγέθους  σε  ορισμένη  περιοχή,  χωρίς  να  υπάρχει  χρονική  εξάρτηση. Χαρακτηριστικές ελλειπτικές  εξισώσεις  είναι  οι εξισώσεις Laplace και Poisson. "
   ]
  },
  {
   "cell_type": "markdown",
   "id": "c9c585df-91f1-43a1-849d-122d03cc7c45",
   "metadata": {},
   "source": [
    "## Ταξινόμηση με βάση τις ιδιοτιμές του πίνακα των συντελεστών\n",
    "\n",
    "Η ημιγραμμική Μ.Δ.Ε. δεύτερης τάξης μπορεί να γραφεί στη γενική μορφή ως:\n",
    "\n",
    "$$\n",
    "\\sum\\limits_{j,k = 1}^2 {A_{jk} (\\bar r)\\frac{{\\partial ^2 u}}{{\\partial x_j \\partial x_k }} + \\phi \\left( {\\bar r,u,u_{x_1 } ,u_{x_2 } } \\right)}  = 0,\n",
    "$$ (eq:2_18)\n",
    "\n",
    "όπου $\\bar r = x_1 \\bar i + x_2 \\bar j$ και $A$ είναι ο πίνακας των συντελεστών των παραγώγων ανώτερης τάξης (δεύτερης τάξης) της άγνωστης συνάρτησης $u$. Επειδή η $u \\in C^2$, τότε έχουμε ότι,  \n",
    "\n",
    "$$\n",
    "\\frac{{\\partial ^2 u}}{{\\partial x_1 \\partial x_2 }} = \\frac{{\\partial ^2 u}}{{\\partial x_2 \\partial x_1 }},\n",
    "$$ (eq:2_19)\n",
    "\n",
    "Συνεπώς μπορούμε να θεωρήσουμε τον πίνακα $A$ συμμετρικό. Στην περίπτωση που η {eq}`eq:2_18` είναι γραμμική, τότε,  \n",
    "\n",
    "$$\n",
    "\\sum\\limits_{j,k = 1}^2 {A_{jk} (\\bar r)\\frac{{\\partial ^2 u}}{{\\partial x_j \\partial x_k }} + \\sum\\limits_{i = 1}^2 {A_i (\\bar r)\\frac{{\\partial u}}{{\\partial x_i }}}  + A_0 } (\\bar r)\\,u = f(\\bar r).\n",
    "$$ (eq:2_20)\n",
    "\n",
    "Άρα, η ταξινόμηση των εξισώσεων {eq}`eq:2_18` και {eq}`eq:2_20` βασίζεται στον πίνακα $A$ των συντελεστών των παραγώγων ανώτερης τάξης (δεύτερης τάξης).\n"
   ]
  },
  {
   "cell_type": "markdown",
   "id": "ab80aaef-c325-4068-8f3d-f09c69870870",
   "metadata": {},
   "source": [
    "Για την ταξινόμηση, λοιπόν, της {eq}`eq:2_18` ή της {eq}`eq:2_20` υπολογίζουμε αρχικά τις ιδιοτιμές του πίνακα $A = (A_{jk})$, $j,k = 1, 2$. Επειδή ο $A$ είναι συμμετρικός, όλες οι ιδιοτιμές του θα είναι πραγματικές. Σε αυτή την περίπτωση οι ιδιοτιμές είναι δύο, ενώ στην περίπτωση που η {eq}`eq:2_18` και {eq}`eq:2_20` είναι τάξης $n$ θα είναι $n$.\n",
    "\n",
    "Θεωρούμε τη γενική περίπτωση στην οποία ο πίνακας $A$ είναι τάξης $n$ και ας θεωρήσουμε ένα συγκεκριμένο σημείο $\\bar r$ του πεδίου ορισμού της $u$. Έστω, λοιπόν, ότι ο πίνακας $A$ έχει $\\alpha$ θετικές ιδιοτιμές, $\\beta$ αρνητικές και $\\gamma$ μηδενικές, τέτοιες ώστε,\n",
    "\n",
    "$$\n",
    "\\alpha + \\beta + \\gamma = n, \\tag{eq:2_21}\n",
    "$$\n",
    "\n",
    "Θα λέμε ότι η εξίσωση {eq}`eq:2_18` είναι τύπου $(\\alpha, \\beta, \\gamma)$ στο σημείο $\\bar r$. Θα λέμε, επίσης, ότι είναι τύπου $(\\alpha, \\beta, \\gamma)$ στο σύνολο $\\Omega \\in \\mathbb{R}^n$ όταν είναι τύπου $(\\alpha, \\beta, \\gamma)$, $\\forall \\, \\bar r \\, \\in \\, \\Omega$. Όταν η εξίσωσή μας έχει σταθερούς συντελεστές, τότε ο τύπος της δεν αλλάζει από σημείο σε σημείο. Αν πολλαπλασιάσουμε την εξίσωση επί $-1$, τότε προφανώς τα $\\alpha$, $\\beta$ εναλλάσσονται. Με αυτή την έννοια θεωρούμε ότι οι τύποι $(\\alpha, \\beta, \\gamma)$ και $(\\beta, \\alpha, \\gamma)$ είναι ίδιοι.\n",
    "\n",
    "```{admonition} Παρατήρηση\n",
    "Αποδεικνύεται ότι ο τύπος μιας Μ.Δ.Ε. παραμένει αναλλοίωτος ως προς οποιονδήποτε μετασχηματισμό συντεταγμένων, επειδή το ίδιο ισχύει και για το είδος των ιδιοτιμών του αντίστοιχου πίνακα {cite}`kaf4`. Αυτό έχει μεγάλη σημασία επειδή σε πολλά προβλήματα της Ρευστομηχανικής ο μετασχηματισμός συντεταγμένων είναι αναπόφευκτος. Άρα, ο τύπος $(\\alpha, \\beta, \\gamma)$ χαρακτηρίζει πλήρως μια Μ.Δ.Ε. και κατ' επέκταση το αντίστοιχο φυσικό πρόβλημα που αυτή περιγράφει.\n",
    "```"
   ]
  },
  {
   "cell_type": "markdown",
   "id": "803fc6c1-113a-45b5-b13a-f4d8261b9484",
   "metadata": {},
   "source": [
    "```{admonition} Ορισμός\n",
    "Αν έχουμε,\n",
    "1. $(n,0,0)$ ή $(0,n,0)$, η εξίσωση {eq}`eq:2_18` θα χαρακτηρίζεται ως ελλειπτικού τύπου. Δηλαδή, στην περίπτωση αυτή όλες οι ιδιοτιμές του πίνακα $A$ είναι ομόσημες.\n",
    "\n",
    "2. $(n-1,0,1)$ ή $(0,n-1,1)$, η εξίσωση {eq}`eq:2_18` θα χαρακτηρίζεται ως παραβολικού τύπου. Δηλαδή, στην περίπτωση αυτή έχουμε $n-1$ ομόσημες ιδιοτιμές και μία μηδενική.\n",
    "\n",
    "3. $(n-1,1,0)$ ή $(1,n-1,0)$, η εξίσωση {eq}`eq:2_18` θα χαρακτηρίζεται ως υπερβολικού τύπου. Δηλαδή, στην περίπτωση αυτή έχουμε $n-1$ ιδιοτιμές με το ίδιο πρόσημο και μία με αντίθετο πρόσημο.\n",
    "```"
   ]
  },
  {
   "cell_type": "markdown",
   "id": "7bee1126-90ab-4011-b31a-6fa840b5acd1",
   "metadata": {},
   "source": [
    "**Παράδειγμα**. Ο χαρακτηρισμός της εξίσωσης εξαρτάται από το σημείο του πεδίου ορισμού της άγνωστης συνάρτησης. Είναι δυνατόν λοιπόν ο τύπος της ίδιας εξίσωσης να αλλάζει σε διαφορετικά σημεία $\\bar r \\in \\Omega$ του πεδίου ορισμού. Ας θεωρήσουμε για παράδειγμα την εξίσωση {eq}`eq:2_22`, η οποία περιγράφει τη διδιάστατη συμπιεστή υποηχητική ροή γύρω από λεπτό σώμα/πτέρυγα που παράγει «ασθενείς διαταραχές» {cite}`kaf4`. Η άγνωστη συνάρτηση εδώ είναι η $\\phi$, η οποία αναπαριστά το δυναμικό της ταχύτητας για τα ομογενή ασυμπίεστα ιδανικά ρευστά. Έτσι, είναι δυνατόν ένα αεροσκάφος να κινείται με ταχύτητα $v < c$, όπου $c$ η ταχύτητα του ήχου, δηλαδή, $M<1$, όπου $M = v/c$ ο αριθμός Mach, αλλά να υπάρχουν περιοχές της ροής στις οποίες, λόγω της καμπυλότητας της επιφάνειας του αεροσκάφους --καλύπτρα του αεροσκάφους ή ράχη της πτέρυγάς του-- να ισχύει $v > c$ ή $M > 1$. Τότε, η εξίσωση που περιγράφει τη ροή είναι,\n",
    "\n",
    "$$\n",
    "(1 - M^2 ) \\frac{\\partial ^2 \\phi }{\\partial x^2}+\\frac{\\partial ^2 \\phi }{\\partial y^2} = 0,\n",
    "$$ (eq:2_22)\n",
    "\n",
    "όπου $\\phi$ είναι το δυναμικό της ταχύτητας για ομογενή ασυμπίεστα ιδανικά ρευστά. Ο πίνακας είναι δυνατόν σε κάποιες περιοχές να έχει ομόσημες (θετικές) ιδιοτιμές, δηλαδή $\\lambda_1 =1$ και $\\lambda_2 =1 - Μ^2$, $Μ<1$ και σε κάποιες άλλες περιοχές ετερόσημες ιδιοτιμές, δηλαδή $\\lambda_1 =1$ και $\\lambda_2 = 1 - Μ^2$, $Μ>1$, αφού ισχύει ότι,\n",
    "\n",
    "$$\n",
    "A = \\left[ {\\begin{array}{*{20}c}\n",
    "   {1 - M^2 } & 0  \\\\\n",
    "   0 & 1  \\\\\n",
    "\\end{array}} \\right], \\: \\lambda _1  = 1 - M^2 ,\\: \\lambda _2  = 1.\n",
    "$$ (eq:2_23)\n"
   ]
  },
  {
   "cell_type": "markdown",
   "id": "d91c2db5-f521-433e-b80e-7dc856dd15b6",
   "metadata": {},
   "source": [
    "## Ταξινόμηση συστημάτων Μ.Δ.Ε.\n",
    "\n",
    "Το σύνολο των προβλημάτων της Ρευστομηχανικής περιγράφεται από συστήματα Μ.Δ.Ε. και όχι από μία απλή Μ.Δ.Ε. Ακόμα και στην περίπτωση που το ρευστομηχανικό πρόβλημα περιγράφεται από μία Μ.Δ.Ε. δεύτερης τουλάχιστον τάξης, αυτή ανάγεται σε ένα σύστημα εξισώσεων πρώτης τάξης. Θεωρούμε το ημιγραμμικό σύστημα,\n",
    "\n",
    "$$\n",
    "\\begin{aligned} \n",
    " a_1 \\,u_x  + b_1 \\,u_y  + c_1 \\,v_x  + d_1 \\,v_y  &= f_1 , \\\\ \n",
    " a_2 \\,u_x  + b_2 \\,u_y  + c_2 \\,v_x  + d_2 \\,v_y  &= f_2 ,\n",
    "\\end{aligned} \n",
    "$$ (eq:2_24)\n",
    "\n",
    "όπου οι συντελεστές $a_i$, $b_i$, $c_i$ και $f_i$, με $i = 1, 2$ είναι συναρτήσεις των ανεξάρτητων μεταβλητών $x$, $y$ αλλά και των άγνωστων συναρτήσεων $u$ και $v$. Υποθέτουμε ότι η λύση του συστήματος, δηλαδή τα $u$ και $v$, έχει υπολογιστεί με τη βοήθεια των αρχικών και των συνοριακών συνθηκών σε όλα τα σημεία $(x,y)$ της περιοχής ΑΒΓΔΕΑ, Σχήμα {numref}`ABCDEA`, αλλά και πάνω στην καμπύλη $c$. Γνωρίζουμε, επομένως, στο τυχόν σημείο $\\Gamma$ της καμπύλης $c$ τις τιμές των συνεχώς διαφορίσιμων συναρτήσεων $u$ και $v$, καθώς και των παραγώγων αυτών των συναρτήσεων πάνω σε οποιαδήποτε διεύθυνση που οδηγεί προς το εσωτερικό του χωρίου ΑΒΓΔΕΑ. \n",
    "\n",
    "```{figure} Figures/chapter2/ABCDEA.svg\n",
    "---\n",
    "scale: 180\n",
    "name: ABCDEA\n",
    "---\n",
    "Η λύση $u$, $v$, του συστήματος υπολογίζεται με τη βοήθεια αρχικών και συνοριακών συνθηκών στα σημεία του συνόρου ΑΒΓΔΕΑ.\n",
    "```\n",
    "\n",
    "Έστω $\\theta$ είναι η γωνία που σχηματίζει η τυχούσα διεύθυνση $\\delta$ με την παράλληλη στον άξονα $x$ στο σημείο $\\Gamma$. Έστω, επίσης, $s$ το μήκος επί της $\\delta$ από το $\\Gamma$. Εάν, $u_x$ και $u_y$ είναι γνωστές στο $\\Gamma$, τότε η κατά διεύθυνση παράγωγος της $u$ στο $\\Gamma$ είναι επίσης γνωστή και δίνεται από την παρακάτω σχέση,\n",
    "\n",
    "$$\n",
    "u_{s,\\theta }  = u_x \\cos \\theta  + u_y \\sin \\theta  = u_x \\frac{dx}{ds} + u_y \\frac{dy}{ds}.\n",
    "$$ (eq:2_25)"
   ]
  },
  {
   "cell_type": "markdown",
   "id": "93977aa7-41dc-407a-a46e-5c91e18f339d",
   "metadata": {},
   "source": [
    "Μπορούμε να θέσουμε το εξής ερώτημα: κάτω από ποιες συνθήκες οι τιμές των $u_x$, $u_y$, $v_x$, και $v_y$ καθορίζονται μονοσήμαντα από τις τιμές των άγνωστων συναρτήσεων $u$ και $v$ στο σημείο $\\Gamma$; Για να απαντήσουμε, θεωρούμε το αρχικό σύστημα των εξισώσεων {eq}`eq:2_24`, καθώς και τις παρακάτω σχέσεις,\n",
    "\n",
    "$$\n",
    "\\begin{aligned} \n",
    "u_x \\,dx + u_y \\,dy = du &= u_s \\,ds, \\\\ \n",
    "v_x \\,dx + v_y \\,dy = dv &= v_s \\,ds,\n",
    "\\end{aligned}\n",
    "$$ (eq:2_26)\n",
    "\n",
    "που ικανοποιούνται στο σημείο $\\Gamma$ της $c$ και μπορούν να γραφούν στη μορφή,\n",
    "\n",
    "$$\n",
    "A \\, x \\, = \\, b,\n",
    "$$ (eq:2_27)\n",
    "\n",
    "όπου\n",
    "\n",
    "$$\n",
    "A = \\left( {\\begin{array}{*{20}c}\n",
    "   {a_1 } & {b_1 } & {c_1 } & {d_1 }  \\\\ \n",
    "   {a_2 } & {b_2 } & {c_2 } & {d_2 }  \\\\ \n",
    "   {dx} & {dy} & 0 & 0  \\\\ \n",
    "   0 & 0 & {dx} & {dy}  \\\\ \n",
    "\\end{array}} \\right),\\: \n",
    "x = \\left( {\\begin{array}{*{20}c}\n",
    "   {u_x }  \\\\ \n",
    "   {u_y }  \\\\ \n",
    "   {v_x }  \\\\ \n",
    "   {v_y }  \\\\ \n",
    "\\end{array}} \\right),\\: \n",
    "b = \\left( {\\begin{array}{*{20}c}\n",
    "   {f_1 }  \\\\ \n",
    "   {f_2 }  \\\\ \n",
    "   {du}  \\\\ \n",
    "   {dv}  \\\\ \n",
    "\\end{array}} \\right).\n",
    "$$ (eq:2_28)\n"
   ]
  },
  {
   "cell_type": "markdown",
   "id": "089f4184-c0b5-4265-89fa-ffb822c5af79",
   "metadata": {},
   "source": [
    "Στο σημείο $\\Gamma$, εκτός από τις συντεταγμένες $(x, y)$, γνωρίζουμε και τη λύση $(u, v)$, οπότε όλα τα στοιχεία του πίνακα $A$ είναι γνωστά. Με γνωστή τη διεύθυνση της $c$ στο $\\Gamma$, τα $dx$ και $dy$ είναι γνωστά και αφού τα $u$ και $v$ είναι γνωστά, τότε και τα $du$ και $dv$ είναι επίσης γνωστά στο $\\Gamma$. Συνεπώς, η εξίσωση {eq}`eq:2_27` αποτελεί ένα σύστημα τεσσάρων εξισώσεων με τέσσερις αγνώστους: τα $u_x$, $u_y$, $v_x$ και $v_y$. Το σύστημα αυτό έχει μοναδική λύση εάν η ορίζουσα του πίνακα $A$ είναι διάφορη του μηδενός. \n",
    "\n",
    "Στην περίπτωση που η ορίζουσα του πίνακα $A$ είναι μηδενική, το σύστημα {eq}`eq:2_27` ή δεν έχει λύση ή έχει απειρία λύσεων. Αυτό σημαίνει ότι κατά τη διεύθυνση αυτή δεν μπορούν να προσδιοριστούν οι άγνωστες ποσότητες. Εξισώνοντας την ορίζουσα του πίνακα $A$ με το μηδέν, έχουμε τη σχέση,\n",
    "\n",
    "$$\n",
    "(a_1 c_2 - a_2 c_1)\\,(dy)^2 - (a_1 d_2 - a_2 d_1 + b_1 c_2 - b_2 c_1) \\, dx dy + (b_1 d_2 - b_2 d_1)\\,(dx)^2 = 0,\n",
    "$$ (eq:2_29)\n",
    "\n",
    "η οποία καλείται «χαρακτηριστική εξίσωση» και προσδιορίζει τις κλίσεις, $\\frac{dy}{dx}$, της καμπύλης $c$ στο σημείο $\\Gamma$ κατά μήκος των οποίων δεν μπορεί να υπολογιστεί η λύση του συστήματος {eq}`eq:2_24`. Με άλλα λόγια, η δευτεροβάθμια εξίσωση ως προς $\\frac{dy}{dx}$, εξίσωση {eq}`eq:2_29`, προσδιορίζει τις διευθύνσεις εκείνες που αν υπάρχουν, υπάρχει ασυνέχεια των λύσεων $u$ και $v$."
   ]
  },
  {
   "cell_type": "markdown",
   "id": "067dcff0-2e6d-425e-aa52-3772851273db",
   "metadata": {},
   "source": [
    "```{admonition} Ορισμός\n",
    "Εάν η διακρίνουσα $\\Delta$ της {eq}`eq:2_29` είναι μικρότερη του μηδενός, το σύστημα χαρακτηρίζεται ως ελλειπτικού τύπου και δεν υπάρχουν πραγματικές χαρακτηριστικές διευθύνσεις. Εάν $\\Delta = 0$, το σύστημα {eq}`eq:2_24` είναι παραβολικού τύπου, ενώ εάν $\\Delta > 0$, υπάρχουν δύο χαρακτηριστικές διευθύνσεις και το σύστημα χαρακτηρίζεται ως υπερβολικού τύπου. Κατά μήκος των διευθύνσεων αυτών έχουμε τη διάδοση των ασυνεχειών του πεδίου ροής, δηλαδή των κρουστικών κυμάτων (shock waves).\n",
    "```\n",
    "Για περισσότερες λεπτομέρειες σχετικά με το πρόβλημα της ύπαρξης και διάδοσης ασυνεχειών στη Ρευστομηχανική, καθώς και για την ταξινόμηση των Μ.Δ.Ε., ο αναγνώστης μπορεί να ανατρέξει στα συγγράμματα {cite}`kaf4,Fletcher`."
   ]
  },
  {
   "cell_type": "markdown",
   "id": "12e70170-c26d-4aa0-81ab-64f5e6d7d7f0",
   "metadata": {},
   "source": [
    "## Το καλώς τοποθετημένο πρόβλημα, οι αρχικές και οι συνοριακές συνθήκες\n",
    "\n",
    "Ένα πρόβλημα της Ρευστοδυναμικής, αλλά και γενικότερα ένα μαθηματικό πρόβλημα, που περιγράφεται από μια Μ.Δ.Ε. ή ένα σύστημα Μ.Δ.Ε. και τις αντίστοιχες αρχικές ή/και συνοριακές συνθήκες θα λέμε ότι είναι «καλώς τοποθετημένο» (well-posed) όταν ικανοποιούνται τα παρακάτω:\n",
    "\n",
    "- υπάρχει η λύση του προβλήματος,\n",
    "- η λύση είναι μοναδική,\n",
    "- η λύση εξαρτάται κατά συνεχή τρόπο από τα βοηθητικά δεδομένα/συνθήκες.\n",
    "\n",
    "Για την περίπτωση που το φυσικό πρόβλημα περιγράφεται από μια Μ.Δ.Ε. με τις αντίστοιχες συνθήκες, το θέμα της ύπαρξης λύσης δεν παρουσιάζει ιδιαίτερες δυσκολίες. Υπάρχουν βέβαια και εξαιρέσεις, όπως π.χ. στην ύπαρξη αναλυτικών λύσεων της εξίσωσης Laplace σε μεμονωμένα σημεία του πεδίου ροής, όπως πηγές, αναρροφήσεις κ.ά. Στην πράξη το πρόβλημα αυτό αντιμετωπίζεται με μετατόπιση των σημείων αυτών έξω από το χωρίο υπολογισμού της λύσης {cite}`kaf4`.\n",
    "\n",
    "Για να είναι ένα πρόβλημα καλώς τοποθετημένο, πρέπει η λύση να εξαρτάται κατά συνεχή τρόπο από τα δεδομένα, δηλαδή μια μικρή μεταβολή των αρχικών και των συνοριακών συνθηκών να έχει ως αποτέλεσμα μικρή μεταβολή και της λύσης. Η συνθήκη αυτή έχει ιδιαίτερη σημασία στην Υπολογιστική Ρευστοδυναμική όπου τα βοηθητικά δεδομένα εισάγονται προσεγγιστικά, με κάποιο σφάλμα, μέσω κάποιου υπολογιστικού αλγορίθμου. Εάν δεν ικανοποιείται αυτή η συνθήκη, είναι δυνατόν το σφάλμα των δεδομένων να δημιουργήσει προβλήματα στη σύγκλιση της λύσης.\n",
    "\n",
    "Στο πλαίσιο της Αριθμητικής Ανάλυσης, ένα πρόβλημα θα λέγεται «καλώς τοποθετημένο» όταν η αριθμητική λύση (i) υπάρχει, (ii) είναι μοναδική, και (iii) εξαρτάται συνεχώς από τα προσεγγιστικά βοηθητικά δεδομένα {cite}`kaf4,Fletcher`. Για την αριθμητική επίλυση ενός προβλήματος της Ρευστοδυναμικής, το αριθμητικό σχήμα που επιλέγεται και ο αλγόριθμος επίλυσης που κατασκευάζεται εξαρτώνται από τον τύπο της Μ.Δ.Ε. που διέπει το πρόβλημα. Το όλο αριθμητικό σχήμα όμως θα πρέπει να είναι ευσταθές. Η ευστάθεια ενός αριθμητικού σχήματος εξετάζεται σε επόμενο κεφάλαιο.\n",
    "\n",
    "Η έννοια του καλώς τοποθετημένου προβλήματος για την περίπτωση συστήματος Μ.Δ.Ε. παραμένει ακόμα και σήμερα ανοικτό ζήτημα. Η O. A. Ladyzhenskaya μελέτησε το πρόβλημα της ύπαρξης και της μοναδικότητας των λύσεων προβλημάτων μόνιμης και ασυμπίεστης ροής πραγματικών ρευστών {cite}`Ladyzhenskaya`. Για τα προβλήματα της συμπιεστής ροής, τα οποία περιγράφονται από υπερβολικές εξισώσεις (π.χ. υπερηχητική ροή), η δυνατότητα απάντησης στο πρόβλημα της ύπαρξης και μοναδικότητας είναι πιο περιορισμένη. Για πιο γενικές καταστάσεις και για προβλήματα ροής μικτού τύπου, δεν φαίνεται να υπάρχει προς το παρόν κάτι ουσιαστικό. Ο αναγνώστης μπορεί να βρει περισσότερες πληροφορίες στις βιβλιογραφικές αναφορές {cite}`kaf4,Fletcher`.\n",
    "\n",
    "### Αρχικές και συνοριακές συνθήκες\n",
    "\n",
    "Τα βοηθητικά δεδομένα ή συνθήκες αποτελούν το σημείο εκκίνησης υπολογισμού της λύσης στο εσωτερικό του χωρίου $\\Omega$ όπου ορίζεται αυτή. Για τα χρονοεξαρτώμενα προβλήματα, όπου η μία από τις ανεξάρτητες μεταβλητές είναι ο χρόνος $t$, οι συνθήκες που δίνονται για κάποια τιμή του $t = t_0$ λέγονται «αρχικές συνθήκες», σε αντιδιαστολή με τις συνθήκες που δίνονται για κάποιες τιμές των χωρικών μεταβλητών $x$, $y$, $z$ που λέγονται «συνοριακές συνθήκες». Εάν δεν κάνουμε διάκριση μεταξύ χρονικών και χωρικών μεταβλητών, τότε τα δεδομένα που δίνονται για την άγνωστη συνάρτηση $u$ στο σύνορο $\\partial \\Omega$ του χωρίου $\\Omega$, εφόσον το χωρίο είναι κλειστό, μπορούν να χωριστούν σε τρεις κατηγορίες:\n",
    "\n",
    "- **Δεδομένα ή συνθήκες Dirichlet:** Στην περίπτωση αυτή, δίνεται η τιμή της $u$ πάνω στο σύνορο $\\partial \\Omega$ του χωρίου $\\Omega$. Δηλαδή, $u(s) = f$, όπου $f$ δεδομένη.\n",
    "- **Συνθήκες Neumann:** Στην περίπτωση αυτή είναι γνωστές οι τιμές των παραγώγων της $u$ στο σύνορο $\\partial \\Omega$, κατά διεύθυνση εφαπτομενική και κάθετη στο χωρίο $\\Omega$. Δηλαδή, στην περίπτωση αυτή έχουμε:\n",
    "\n",
    "  $$\n",
    "  \\frac{{\\partial u}}{{\\partial s}} = f \\: \\text{και} \\: \\frac{{\\partial u}}{{\\partial \\eta }} = g, \\text{ στο } \\partial \\Omega, \\text{ όπου } f, g = \\text{ δεδομένες}.\n",
    "  $$\n",
    "  \n",
    "- **Συνθήκες μικτού τύπου ή συνθήκες Robin:** Στην περίπτωση αυτή έχουμε:\n",
    "  $$\n",
    "  \\frac{{\\partial u}}{{\\partial \\eta }} + ku = f, \\text{ στο } \\partial \\Omega, \\text{ με } k > 0 \\text{ και } f = \\text{ δεδομένη}.\n",
    "  $$\n",
    "\n",
    "Σε πολλά προβλήματα ροής όπου προσπαθούμε να επιλύσουμε τις εξισώσεις Navier-Stokes ως προς τις άγνωστες συναρτήσεις της ταχύτητας $\\bar q = (u, v)$ και της πίεσης $p$, μας δίνεται η κατανομή μίας τουλάχιστον συνιστώσας της ταχύτητας σε κάποιο σύνορο, το οποίο, συνήθως, είναι η συνοριακή επιφάνεια εισροής (inflow boundary condition). Μια τέτοια συνθήκη που αφορά την ταχύτητα είναι συνθήκη Dirichlet.\n",
    "\n",
    "Επίσης, το δυναμικό $\\Phi$ της ταχύτητας σε ένα πρόβλημα αστρόβιλης ροής ιδανικού ρευστού, γύρω από κάποιο στερεό όριο, ικανοποιεί τη συνθήκη $\\frac{\\partial \\Phi}{\\partial \\eta}= 0$ επί του στερεού ορίου. Μια τέτοια συνθήκη για την άγνωστη συνάρτηση $\\Phi$ είναι συνθήκη Neumann. Τέλος, μικτού τύπου συνθήκες εμφανίζονται στη Ρευστομηχανική, συνήθως, σε προβλήματα μεταφοράς θερμότητας {cite}`kaf4`.\n",
    "\n",
    "Επίσης, θα πρέπει να τονιστεί ότι κατά την αριθμητική επίλυση ενός προβλήματος, του οποίου οι συνθήκες είναι τύπου Dirichlet ή Robin, η εισαγωγή των συνθηκών αυτών εισάγει αμέσως και κάποιο σφάλμα που εξαρτάται από τον τρόπο (αριθμητικό σχήμα) με τον οποίο αναπαριστούμε την παράγωγο αυτή. Μια πληρέστερη παρουσίαση των μαθηματικών απαιτήσεων που πρέπει να ικανοποιούνται για την εισαγωγή κατάλληλων συνθηκών, σε σχέση με τη Μ.Δ.Ε. που περιγράφει ένα πρόβλημα, μπορεί να βρει ο αναγνώστης στα συγγράμματα {cite}`Fletcher,Pletcher`.\n",
    "\n",
    "Γενικά, για τις ελλειπτικές Μ.Δ.Ε. καθορίζονται συνοριακές συνθήκες τύπου Dirichlet ή Neumann σε όλα τα σύνορα. Για τις Μ.Δ.Ε. παραβολικού τύπου καθορίζονται συνθήκες τύπου Dirichlet ή Neumann στα σύνορα, καθώς και μια κατανομή της άγνωστης συνάρτησης για κάποια δεδομένη αρχική τιμή της μεταβλητής εκείνης ως προς την οποία θα ακολουθηθεί μια αριθμητική διαδικασία επίλυσης και η οποία είναι συνήθως ο χρόνος, $t$. Τέλος, για τις Μ.Δ.Ε. δεύτερης τάξης, υπερβολικού τύπου, που ισχύουν σε κάποιο πεπερασμένο χωρίο $\\Omega$, καθορίζονται συνθήκες τύπου Dirichlet ή Neumann στα σύνορα του χωρίου $\\Omega$, καθώς επίσης και μια κατανομή της άγνωστης συνάρτησης και της πρώτης παραγώγου της για κάποια αρχική τιμή του χρόνου, $t$.\n"
   ]
  },
  {
   "cell_type": "markdown",
   "id": "9cdec076-6d9d-4c36-8966-6a793e059dbe",
   "metadata": {},
   "source": [
    "## Αδιαστατοποίηση των εξισώσεων της Ρευστοδυναμικής\n",
    "\n",
    "Πολλές φορές, στη Ρευστομηχανική, είναι πιο εύκολο να εξετάσουμε την αδιάστατη μορφή των εξισώσεων. Κατά την αδιαστατοποίηση, οι εξαρτημένες και οι ανεξάρτητες μεταβλητές κανονικοποιούνται για να παίρνουν τιμές από 0 έως 1. Κατά την αδιαστατοποίηση εμφανίζονται αδιάστατες παράμετροι που με τη βοήθειά τους μπορούμε να ομαδοποιήσουμε το φυσικό μας πρόβλημα. Για παράδειγμα, θεωρούμε τις εξισώσεις συνέχειας και ορμής στις τρεις διαστάσεις, στη συμπιεστή, χρονοεξαρτώμενη περίπτωση:\n",
    "\n",
    "1. $\\bar \\nabla \\cdot\\bar q = 0$, εξίσωση συνέχειας.\n",
    "2. $\\frac{{\\partial \\bar q}}{{\\partial t}} + \\bar q\\cdot\\bar \\nabla \\bar q =  - \\frac{1}\n",
    "{\\rho }\\bar \\nabla p + \\frac{\\mu }{\\rho } \\bar \\nabla ^2 \\bar q$, εξίσωση ορμής.\n",
    "\n",
    "Στην ανωτέρω εξίσωση ορμής δεν έχουμε την επίδραση εξωτερικού πεδίου δυνάμεων. Επιλέγουμε χαρακτηριστικά μεγέθη αναφοράς του συστήματος, π.χ. χαρακτηριστικό μήκος $L$, χαρακτηριστική ταχύτητα $U$ και θεωρούμε τα εξής αδιάστατα μεγέθη:\n",
    "\n",
    "$$\n",
    "x' = \\frac{x}{L},\\qquad y' = \\frac{y}{L}, \\qquad z' = \\frac{z}{L}, \\qquad t' = \\frac{t}{{L/U}}, \\qquad u' = \\frac{u}{U}, \\qquad v' = \\frac{v}{U}, \\qquad w' = \\frac{w}{U}, \\qquad p' = \\frac{p}{{\\rho U^2 }}.\n",
    "$$ (eq:2_30)\n",
    "\n",
    "Εισάγοντας τις σχέσεις {eq}`eq:2_30` στις εξισώσεις συνέχειας και ορμής, παίρνουμε:\n",
    "\n",
    "$$\n",
    "\\frac{U}{L}\\left( {\\frac{{\\partial u'}}{{\\partial x'}} + \\frac{{\\partial v'}}{{\\partial y'}} + \\frac{{\\partial w'}}{{\\partial z'}}} \\right) = 0 \\Rightarrow \\frac{{\\partial u'}}{{\\partial x'}} + \\frac{{\\partial v'}}{{\\partial y'}} + \\frac{{\\partial w'}}{{\\partial z'}} = 0, \\: \\text{δηλ.} \\: \\bar \\nabla \\,\\cdot\\,\\bar q' = 0,\n",
    "$$\n",
    "\n",
    "όπου $\\bar q' = (u', v', w')$ είναι η αδιάστατη ταχύτητα.\n",
    "\n",
    "Ομοίως, για την $x$ εξίσωση ορμής θα έχουμε ότι:\n",
    "\n",
    "$$\n",
    "\\frac{{\\partial u'}}{{\\partial t'}} + u'\\frac{{\\partial u'}}{{\\partial x'}} + v'\\frac{{\\partial u'}}{{\\partial y'}} + w'\\frac{{\\partial u'}}{{\\partial z'}} =  - \\; \\frac{{\\partial p'}}{{\\partial x'}} + \\frac{\\mu }{{\\rho UL}}\\left( {\\frac{{\\partial ^2 u'}}{{\\partial x'^2 }} + \\frac{{\\partial ^2 u'}}{{\\partial y'^2 }} + \\frac{{\\partial ^2 u'}}{{\\partial z'^2 }}} \\right).\n",
    "$$\n",
    "\n",
    "Όμοια αποτελέσματα δίνουν και οι άλλες δύο εξισώσεις ορμής κατά τις διευθύνσεις $y$ και $z$.\n",
    "\n",
    "Ο αριθμός $\\frac{\\rho U L}{\\mu} = \\frac{U L}{\\nu}$, ονομάζεται **αριθμός Reynolds** και εκφράζει:\n",
    "\n",
    "$$\n",
    "\\operatorname{Re} = \\frac{{\\rho UL}}{\\mu } =\\frac{\\text{Δυνάμεις αδράνειας}}{\\text{Δυνάμεις τριβής}}.\n",
    "$$\n",
    "\n",
    "Άρα, τελικά, οι εξισώσεις ορμής σε *αδιάστατη μορφή* γράφονται:\n",
    "\n",
    "$$\n",
    "\\frac{{\\partial \\bar q'}}{{\\partial t'}} + \\bar q'\\cdot\\bar \\nabla \\bar q' =  - \\bar \\nabla  p' + \\frac{1}{\\operatorname{Re}}\\bar \\nabla ^2 \\bar q',\n",
    "$$\n",
    "\n",
    "όπου $q'$, $p'$ είναι η αδιάστατη ταχύτητα και η αδιάστατη πίεση, αντίστοιχα."
   ]
  },
  {
   "cell_type": "markdown",
   "id": "ae79422f-b8c1-4336-b6bf-e05e2d915d28",
   "metadata": {},
   "source": [
    "```{epigraph}\n",
    "Οι αδιάστατες εξισώσεις ορμής ασυμπίεστου ρευστού με σταθερό ιξώδες, όταν ο αριθμός Reynolds ($\\operatorname{Re}$) είναι υψηλός, χωρίς την επίδραση εξωτερικού πεδίου δυνάμεων, παίρνουν την εξής μορφή:\n",
    "\n",
    "$$\n",
    "\\frac{D \\bar q'}{Dt} =  -  \\bar \\nabla p',\n",
    "$$\n",
    "\n",
    "δηλαδή, το ρευστό **συμπεριφέρεται ως ιδανικό  ρευστό** και μπορούμε να χρησιμοποιήσουμε τις εξισώσεις Euler.\n",
    "\n",
    "Όταν ο αριθμός $\\operatorname{Re} << 1$, οι εξισώσεις Navier-Stokes παίρνουν την εξής μορφή:\n",
    "\n",
    "$$\n",
    "0 =  -  \\bar \\nabla p'+\\frac{1}{\\operatorname{Re}} \\bar \\nabla^2 \\bar q',\n",
    "$$\n",
    "\n",
    "Σε αυτή την περίπτωση, έχουμε τις λεγόμενες **βραδείες ροές** ή **έρπουσες ροές** ή **ροές Stokes**.\n",
    "```\n",
    "\n",
    "Περισσότερες πληροφορίες σχετικά με την αδιαστατοποίηση των εξισώσεων Navier-Stokes ο αναγνώστης μπορεί να βρει στα συγγράμματα {cite}`kaf1,xenostzirtzi,kaf3,patankar2018numerical,Schlichting,White`.\n"
   ]
  },
  {
   "cell_type": "markdown",
   "id": "3590833c-8c97-41af-a8a5-17dc73f124a1",
   "metadata": {},
   "source": [
    "## Εφαρμογές-Ασκήσεις\n",
    "\n",
    "````{admonition} Εφαρμογή 1\n",
    "Θεωρήστε την ανιξωδική εξίσωση του Burgers,\n",
    "\n",
    "   $$\n",
    "   u_t  + u \\, u_x  = 0, \\\\ \n",
    "   u(x,0) = u_0 (x).\n",
    "   $$\n",
    "   Με εφαρμογή της μεθόδου των χαρακτηριστικών να βρεθεί το $x(t)$.\n",
    "\n",
    "```{dropdown} **Απάντηση**\n",
    "Κίνηση σε καμπύλη, πάνω στη χαρακτηριστική,\n",
    "\n",
    "$$\n",
    "\\frac{dx}{ds} = u\\,,\\,\\,\\,\\,\\frac{dt}{ds} = 1, \\: \\text{ δηλ. } \\: \\frac{du}{ds} = u\\frac{\\partial u}{\\partial x} + \\frac{\\partial u}{\\partial t} = 0 ,\n",
    "$$\n",
    "\n",
    "Οπότε, από την παραπάνω σχέση μπορούμε να γράψουμε ότι,\n",
    "\n",
    "$$\n",
    "\\frac{{dx}}{{dt}} = u(x(t),t), \\\\\n",
    "x(0) = x_0.\n",
    "$$\n",
    "\n",
    "Ολοκληρώνοντας έχουμε ότι, \n",
    "\n",
    "$$\n",
    "x(t) = x_0  + \\int_{t_0 }^t {u(x,t)dt}.\n",
    "$$\n",
    "```\n",
    "````"
   ]
  },
  {
   "cell_type": "markdown",
   "id": "819e9480-17f1-41bb-86e6-212c40a4bc19",
   "metadata": {},
   "source": [
    "````{admonition} Εφαρμογή 2\n",
    "Να βρεθεί το είδος των εξισώσεων:\n",
    "\n",
    "   **(α)** Μονοδιάστατη εξίσωση διάχυσης: $u_t  = k \\, u_{xx}$  \n",
    "   **(β)** Μονοδιάστατη κυματική εξίσωση: $u_{tt}  = a^2 \\, u_{xx}$  \n",
    "   **(γ)** Εξίσωση Laplace: $u_{xx} + u_{yy} = 0$  \n",
    "   **(δ)** Εξίσωση Poisson: $u_{xx} + u_{yy} = f(x,y)$  \n",
    "   **(ε)** Εξίσωση διάχυσης στο χώρο: $u_t  = k \\, \\nabla ^2 u$  \n",
    "   **(στ)** Κυματική εξίσωση στο χώρο: $u_{tt}  = a^2 \\, \\nabla ^2 u$\n",
    "\n",
    "```{dropdown} **Απάντηση**\n",
    "Ο χαρακτηρισμός της εξίσωσης γίνεται με τη βοήθεια των συντελεστών των παραγώγων μέγιστης τάξης της εξίσωσης και της διακρίνουσας των συντελεστών, $\\Delta = b^2 - a \\, c$.\n",
    "\n",
    "**(α)** Για τη μονοδιάστατη εξίσωση διάχυσης, $u_t  = k \\, u_{xx}$, έχουμε $a = 1$, $b = 0$, $c = 0$. Συνεπώς, $\\Delta = b^2 - a \\, c = 0$. Άρα, η Μ.Δ.Ε. είναι παραβολικού τύπου.\n",
    "\n",
    "**(β)** Για τη μονοδιάστατη κυματική εξίσωση, $u_{tt}  = a^2 \\, u_{xx}$, έχουμε $a = a^2$, $b = 0$, $c = -1$. Συνεπώς, $\\Delta = b^2 - a \\, c = a^2 > 0$. Άρα, η Μ.Δ.Ε. είναι υπερβολικού τύπου.\n",
    "\n",
    "**(γ)** Για την εξίσωση Laplace, $u_{xx} + u_{yy} = 0$, έχουμε $a = 1$, $b = 0$, $c = 1$. Συνεπώς, $\\Delta = b^2 - a \\, c = -1 < 0$. Άρα, η Μ.Δ.Ε. είναι ελλειπτικού τύπου.  \n",
    "Ο πίνακας των συντελεστών $A$:\n",
    "\n",
    "$$\n",
    "A = \\begin{bmatrix} 1 & 0 \\\\ 0 & 1 \\end{bmatrix},\n",
    "$$\n",
    "\n",
    "έχει ιδιοτιμές $\\lambda_1 = \\lambda_2 = 1$. Ο πίνακας έχει δύο ομόσημες ρίζες. Άρα, η εξίσωση Laplace είναι ελλειπτικού τύπου.\n",
    "\n",
    "**(δ)** Για την εξίσωση Poisson, $u_{xx} + u_{yy} = f(x,y)$, έχουμε παρόμοια χαρακτηριστικά με την εξίσωση Laplace. Ο πίνακας $A$ είναι:\n",
    "\n",
    "$$\n",
    "A = \\begin{bmatrix} 1 & 0 \\\\ 0 & 1 \\end{bmatrix},\n",
    "$$\n",
    "με δύο ομόσημες ρίζες. Άρα, η εξίσωση Poisson είναι ελλειπτικού τύπου.\n",
    "\n",
    "**(ε)** Για την εξίσωση διάχυσης στο χώρο, $u_t  = k \\, \\nabla ^2 u$, έχουμε τέσσερις ανεξάρτητες μεταβλητές $x, y, z, t$. Ο πίνακας $A$:\n",
    "\n",
    "$$\n",
    "A = \\begin{bmatrix} \n",
    "1 & 0 & 0 & 0 \\\\ \n",
    "0 & 1 & 0 & 0 \\\\ \n",
    "0 & 0 & 1 & 0 \\\\ \n",
    "0 & 0 & 0 & 0 \n",
    "\\end{bmatrix},\n",
    "$$\n",
    "έχει ιδιοτιμές $\\lambda_1 = \\lambda_2 = \\lambda_3 = 1$, $\\lambda_4 = 0$. Ο πίνακας έχει τρεις ομόσημες ιδιοτιμές και μία μηδενική. Άρα, η εξίσωση διάχυσης είναι παραβολικού τύπου.\n",
    "\n",
    "**(στ)** Για την κυματική εξίσωση στο χώρο, $u_{tt}  = a^2 \\, \\nabla ^2 u$, ο πίνακας $A$ είναι:\n",
    "\n",
    "$$\n",
    "A = \\begin{bmatrix} \n",
    "1 & 0 & 0 & 0 \\\\ \n",
    "0 & 1 & 0 & 0 \\\\ \n",
    "0 & 0 & 1 & 0 \\\\ \n",
    "0 & 0 & 0 & -1/a^2 \n",
    "\\end{bmatrix},\n",
    "$$\n",
    "\n",
    "με ιδιοτιμές $\\lambda_1 = \\lambda_2 = \\lambda_3 = 1$, $\\lambda_4 = -1/a^2$. Ο πίνακας έχει τρεις ιδιοτιμές με το ίδιο πρόσημο και μία με αντίθετο πρόσημο. Άρα, η εξίσωση είναι υπερβολικού τύπου.\n",
    "```\n",
    "````"
   ]
  },
  {
   "cell_type": "markdown",
   "id": "4e405f5a-30d9-40cc-8b8a-c53c3f991b30",
   "metadata": {},
   "source": [
    "````{admonition} Εφαρμογή 3\n",
    "Η επίπεδη και αστρόβιλη ροή ομογενούς και ασυμπίεστου ρευστού περιγράφεται από το σύστημα των εξισώσεων, σε διανυσματική και καρτεσιανή μορφή:\n",
    "\n",
    "   $$\n",
    "   \\begin{aligned}\n",
    "   \\bar \\nabla  \\cdot \\bar q = 0 &\\Rightarrow \\frac{\\partial u}{\\partial x} + \\frac{\\partial v}{\\partial y} = 0, \\\\\n",
    "   \\bar \\nabla \\times \\bar q = 0 &\\Rightarrow \\frac{\\partial u}{\\partial y} - \\frac{\\partial v}{\\partial x} = 0, \\\\\n",
    "   \\end{aligned}\n",
    "   $$\n",
    "\n",
    "   με $\\bar q = (u,v)$ το διάνυσμα της ταχύτητας. Να δείξετε ότι το παραπάνω σύστημα είναι ελλειπτικού τύπου με τη μέθοδο χαρακτηρισμού συστημάτων. Να οδηγηθείτε στο ίδιο αποτέλεσμα εισάγοντας τη συνάρτηση δυναμικού $\\Phi$ και ανάγοντας το σύστημα σε μία Μ.Δ.Ε. δεύτερης τάξης.\n",
    "\n",
    "```{dropdown} **Απάντηση**\n",
    "Έχουμε ότι, $u=u(x,y)$ και $v=v(x,y)$, οπότε:\n",
    "\n",
    "$$\n",
    "\\begin{aligned} \n",
    "du &= u_x dx + u_y dy, \\\\\n",
    "dv &= v_x dx + v_y dy.\n",
    "\\end{aligned}\n",
    "$$\n",
    "\n",
    "Άρα το σύστημα των εξισώσεων γράφεται:\n",
    "\n",
    "$$\n",
    "\\begin{aligned}\n",
    "u_x  + 0\\,u_y  + 0\\,v_x  + v_y  &= 0, \\\\ \n",
    "0\\,u_x  + u_y  - v_x  + 0\\,v_y  &= 0, \\\\ \n",
    "dx\\,u_x  + dy\\,u_y  + 0\\,v_x  + 0\\,v_y  &= du, \\\\ \n",
    "0\\,u_x  + 0\\,u_y  + dx\\,v_x  + dy\\,v_y  &= dv,\n",
    "\\end{aligned}\n",
    "$$\n",
    "\n",
    "με:\n",
    "\n",
    "$$\n",
    "A = \\begin{bmatrix}\n",
    "1 & 0 & 0 & 1 \\\\\n",
    "0 & 1 & -1 & 0 \\\\\n",
    "dx & dy & 0 & 0 \\\\\n",
    "0 & 0 & dx & dy\n",
    "\\end{bmatrix}.\n",
    "$$\n",
    "\n",
    "Θέτοντας την ορίζουσα του πίνακα $A$ ίση με μηδέν και αναπτύσσοντας, καταλήγουμε στη χαρακτηριστική εξίσωση:\n",
    "\n",
    "$$\n",
    "\\left( \\frac{{dy}}{{dx}} \\right)^2  + 1 = 0, \\quad \\text{με} \\quad \\Delta  < 0,\n",
    "$$\n",
    "\n",
    "οπότε το δοθέν σύστημα είναι ελλειπτικού τύπου. \n",
    "\n",
    "Εισάγοντας τη συνάρτηση δυναμικού $\\Phi$, επειδή η ροή είναι αστρόβιλη, υπάρχει το δυναμικό της ταχύτητας, έτσι ώστε:\n",
    "\n",
    "$$\n",
    "u =  - \\frac{{\\partial \\Phi }}{{\\partial x}}, \\quad v =  - \\frac{{\\partial \\Phi }}{{\\partial y}}.\n",
    "$$\n",
    "\n",
    "Η εξίσωση του αστρόβιλου πεδίου ροής ικανοποιείται αυτόματα, ενώ η εξίσωση συνέχειας γίνεται:\n",
    "\n",
    "$$\n",
    "\\frac{\\partial }{{\\partial x}}\\left( { - \\frac{{\\partial \\Phi }}{{\\partial x}}} \\right) + \\frac{\\partial }{{\\partial y}}\\left( { - \\frac{{\\partial \\Phi }}{{\\partial y}}} \\right) = 0 \n",
    "\\Rightarrow  - \\Phi _{xx}  - \\Phi _{yy}  = 0 \\Rightarrow \\nabla ^2 \\Phi  = 0,\n",
    "$$\n",
    "\n",
    "που είναι η εξίσωση Laplace και είναι προφανώς ελλειπτικού τύπου.\n",
    "```\n",
    "````"
   ]
  },
  {
   "cell_type": "markdown",
   "id": "4fd50610-d0b0-4131-8b4b-f3a0c5aad0d1",
   "metadata": {},
   "source": [
    "````{admonition} Εφαρμογή 4\n",
    "\n",
    "Οι αδιάστατες εξισώσεις που περιγράφουν τη μόνιμη, διδιάστατη ροή ιδανικού και ασυμπίεστου ρευστού, χωρίς πεδίο εξωτερικών δυνάμεων, είναι:\n",
    "\n",
    "   $$\n",
    "   \\begin{aligned}\n",
    "   \\quad &\\frac{\\partial u}{\\partial x} + \\frac{\\partial v}{\\partial y} = 0, \\\\[1em]\n",
    "   &u\\frac{\\partial u}{\\partial x} + v\\frac{\\partial u}{\\partial y} =  - \\frac{\\partial p}{\\partial x}, \\\\[1em]\n",
    "   &u\\frac{\\partial v}{\\partial x} + v\\frac{\\partial v}{\\partial y} =  - \\frac{\\partial p}{\\partial y}.\n",
    "   \\end{aligned}\n",
    "   $$\n",
    "\n",
    "   Να χαρακτηρίσετε το παραπάνω σύστημα Μ.Δ.Ε.\n",
    "\n",
    "```{dropdown} **Απάντηση**\n",
    "Οι άγνωστες συναρτήσεις είναι $u$, $v$, και $p$. Για το χαρακτηρισμό του συστήματος πρώτης τάξης, θα έχουμε συνολικά έξι ποσότητες: $u_x$, $u_y$, $v_x$, $v_y$, $p_x$, και $p_y$. Το σύστημα τότε γράφεται:\n",
    "\n",
    "$$\n",
    "\\left( \\begin{array}{cccccc}\n",
    "   1 & 0 & 0 & 1 & 0 & 0  \\\\\n",
    "   u & v & 0 & 0 & 1 & 0  \\\\\n",
    "   0 & 0 & u & v & 0 & 1  \\\\\n",
    "   dx & dy & 0 & 0 & 0 & 0  \\\\\n",
    "   0 & 0 & dx & dy & 0 & 0  \\\\\n",
    "   0 & 0 & 0 & 0 & dx & dy  \\\\\n",
    "\\end{array} \\right)\n",
    "\\begin{pmatrix}\n",
    "   u_x  \\\\\n",
    "   u_y  \\\\\n",
    "   v_x  \\\\\n",
    "   v_y  \\\\\n",
    "   p_x  \\\\\n",
    "   p_y\n",
    "\\end{pmatrix}\n",
    "=\n",
    "\\begin{pmatrix}\n",
    "   0  \\\\\n",
    "   0  \\\\\n",
    "   0  \\\\\n",
    "   du  \\\\\n",
    "   dv  \\\\\n",
    "   dp\n",
    "\\end{pmatrix}.\n",
    "$$\n",
    "\n",
    "Αναπτύσσοντας την ορίζουσα του πίνακα $A$ των συντελεστών και θέτοντας το ανάπτυγμα ίσο με μηδέν, παίρνουμε τελικά:\n",
    "\n",
    "$$\n",
    "(dy)^2 \\left( u\\,dy - v\\,dx \\right) + (dx)^2 \\left( u\\,dy - v\\,dx \\right) = 0 \\Rightarrow \\left( u\\,dy - v\\,dx \\right)\\left[(dy)^2  + (dx)^2 \\right] = 0,\n",
    "$$\n",
    "\n",
    "απ' όπου:\n",
    "\n",
    "$$\n",
    "u\\,dy - v\\,dx = 0 \\Rightarrow \\frac{dy}{dx} = \\frac{v}{u} \\: \\text{ή} \\: \\frac{dx}{u} = \\frac{dy}{v}.\n",
    "$$\n",
    "\n",
    "Η εξίσωση $A = 0$ έχει μία μόνο λύση. Συνεπώς, το σύστημα είναι παραβολικού τύπου. Η χαρακτηριστική εξίσωση που προκύπτει είναι η εξίσωση των ροϊκών γραμμών.\n",
    "```\n",
    "\n",
    "Η μόνιμη στρωτή ροή ασυμπίεστου ρευστού στο οριακό στρώμα πάνω από ημιάπειρη επίπεδη πλάκα, παράλληλη προς το ομοιόμορφο ρεύμα, περιγράφεται από τις εξισώσεις:\n",
    "\n",
    "   $$\n",
    "   \\begin{aligned}\n",
    "   &\\frac{\\partial u}{\\partial x} + \\frac{\\partial v}{\\partial y} = 0, \\\\ \n",
    "   &u \\frac{\\partial u}{\\partial x} + v \\frac{\\partial u}{\\partial y} - \\frac{1}{\\operatorname{Re}} \\,\\frac{\\partial^2 u}{\\partial y^2 } = 0,\n",
    "   \\end{aligned}\n",
    "   $$\n",
    "\n",
    "   όπου $\\operatorname{Re}$ είναι ο αριθμός Reynolds. Να δείξετε ότι το σύστημα είναι παραβολικού τύπου και να υποδείξετε κατάλληλες αρχικές και συνοριακές συνθήκες για τις $u$ και $v$.\n",
    "\n",
    "```{dropdown} **Απάντηση**\n",
    "Το σύστημα περιέχει την εξίσωση ορμής (δεύτερη εξίσωση), η οποία είναι δεύτερης τάξης. Εισάγουμε τη μεταβλητή $w = \\frac{\\partial u}{\\partial y}$. Το σύστημα γίνεται:\n",
    "\n",
    "$$\n",
    "\\begin{aligned}\n",
    "&\\frac{\\partial u}{\\partial x} + \\frac{\\partial v}{\\partial y} = 0, \\\\[1em]\n",
    "&u \\frac{\\partial u}{\\partial x} + v \\frac{\\partial u}{\\partial y} - \\frac{1}{Re} \\,\\frac{\\partial w}{\\partial y } = 0, \\\\[1em]\n",
    "&\\frac{\\partial u}{\\partial y} = w.\n",
    "\\end{aligned}\n",
    "$$\n",
    "\n",
    "Οι άγνωστες συναρτήσεις είναι $u$, $v$, και $w$. Η χαρακτηριστική εξίσωση προκύπτει από τον μηδενισμό της ορίζουσας:\n",
    "\n",
    "$$\n",
    "\\left| \\begin{array}{cccccc}\n",
    "1 & 0 & 0 & 1 & 0 & 0 \\\\\n",
    "u & v & 0 & 0 & 0 & \\frac{1}{\\operatorname{Re}} \\\\\n",
    "0 & 1 & 0 & 0 & 0 & 0 \\\\\n",
    "dx & dy & 0 & 0 & 0 & 0 \\\\\n",
    "0 & 0 & dx & dy & 0 & 0 \\\\\n",
    "0 & 0 & 0 & 0 & dx & dy \\\\\n",
    "\\end{array} \\right| = 0.\n",
    "$$\n",
    "\n",
    "Αναπτύσσοντας καταλήγουμε στο $(dx)^3 = 0$, δηλαδή $dx = 0$, ή $x = c$. Συνεπώς, το σύστημα είναι παραβολικού τύπου.\n",
    "\n",
    "**Συνοριακές συνθήκες**: \n",
    "\n",
    "Για $x = x_0$, χρειάζονται τρεις συνθήκες: δύο για την εξίσωση ορμής και μία για την εξίσωση συνέχειας. Οι συνθήκες είναι:\n",
    "\n",
    "$$\n",
    "\\begin{aligned}\n",
    "&y = 0: u = 0, \\, v = 0, \\\\ \n",
    "&y \\to \\infty: u = U,\n",
    "\\end{aligned}\n",
    "$$\n",
    "\n",
    "όπου $U$ είναι η ελεύθερη ρευματική ταχύτητα.\n",
    "```\n",
    "\n",
    "Η Μ.Δ.Ε. δεύτερης τάξης, $\\frac{\\partial^2 u}{\\partial x \\partial t} = 0$, είναι υπερβολικού τύπου. Να μετατρέψετε την εξίσωση σε ένα ισοδύναμο σύστημα. Να δείξετε ότι και αυτό θα είναι υπερβολικού τύπου και ότι οι χαρακτηριστικές του καμπύλες είναι οι άξονες $x$ και $t$.\n",
    "\n",
    "```{dropdown} **Απάντηση**\n",
    "Αρχικά, μετατρέπουμε τη διαφορική εξίσωση σε ένα ισοδύναμο σύστημα πρώτης τάξης θέτοντας $v = \\frac{\\partial u}{\\partial t}$. Οπότε, το σύστημα γίνεται:\n",
    "\n",
    "$$\n",
    "\\begin{aligned}\n",
    "\\frac{\\partial u}{\\partial t} &= v, \\\\ \n",
    "\\frac{\\partial v}{\\partial x} &= 0.\n",
    "\\end{aligned}\n",
    "$$\n",
    "\n",
    "Για τον προσδιορισμό του είδους του παραπάνω συστήματος, το γράφουμε στη μορφή:\n",
    "\n",
    "$$\n",
    "\\begin{aligned}\n",
    "u_t + 0 \\, u_x + 0 \\, v_t + 0 \\, v_x &= v, \\\\ \n",
    "0 \\, u_t + 0 \\, u_x + 0 \\, v_t + v_x &= 0, \\\\ \n",
    "dt \\, u_t + dx \\, u_x + 0 \\, v_t + 0 \\, v_x &= du, \\\\ \n",
    "0 \\, u_t +  0 \\, u_x + dt \\, v_t + dx \\, v_x &= dv.\n",
    "\\end{aligned}\n",
    "$$\n",
    "\n",
    "Από εδώ, η χαρακτηριστική εξίσωση προκύπτει επιλύοντας την παρακάτω $4 \\times 4$ ορίζουσα:\n",
    "\n",
    "$$\n",
    "\\left| \\begin{array}{cccc}\n",
    "1 & 0 & 0 & 0 \\\\\n",
    "0 & 0 & 0 & 1 \\\\\n",
    "dx & dt & 0 & 0 \\\\\n",
    "0 & 0 & dx & dt \\\\\n",
    "\\end{array} \\right| = 0.\n",
    "$$\n",
    "\n",
    "Αναπτύσσοντας την ορίζουσα, έχουμε $dx \\, dt = 0$, απ' όπου:\n",
    "\n",
    "$$\n",
    "dx = 0 \\: \\text{ή} \\: dt = 0.\n",
    "$$\n",
    "\n",
    "Δηλαδή, οι χαρακτηριστικές είναι οι άξονες $x = c_1$ και $t = c_2$, με $c_1$ και $c_2$ σταθερές. Συνεπώς, το σύστημα είναι υπερβολικού τύπου, και οι χαρακτηριστικές του καμπύλες είναι οι άξονες $x$ και $t$\n",
    "```\n",
    "````"
   ]
  },
  {
   "cell_type": "markdown",
   "id": "50717b63-3af9-4ff2-991b-a5d81a5200b1",
   "metadata": {},
   "source": [
    "````{admonition} Ασκήσεις για λύση\n",
    ":class: tip\n",
    "\n",
    "1. Να βρεθεί το είδος της εξίσωσης $(1 + x^2 )u_{xx}  - 2xy\\,u_{xy}  + (1 + y^2 )u_{yy}  = 0$.\n",
    "\n",
    "2. Η διδιάστατη, δυναμική, συμπιεστή ροή ρευστού περιγράφεται από το παρακάτω σύστημα εξισώσεων:\n",
    "\n",
    "   $$\n",
    "   - \\frac{\\partial u}{\\partial y} + \\frac{\\partial v}{\\partial x} = 0,\n",
    "   $$\n",
    "\n",
    "   $$\n",
    "   \\left( \\frac{u^2}{c^2} - 1 \\right) \\frac{\\partial u}{\\partial x} + \\left( \\frac{u v}{c^2} \\right) \\frac{\\partial u}{\\partial y} + \\left( \\frac{u v}{c^2} \\right) \\frac{\\partial v}{\\partial x} + \\left( \\frac{v^2}{c^2} - 1 \\right) \\frac{\\partial v}{\\partial y} = 0,\n",
    "   $$\n",
    "\n",
    "   όπου $c$ είναι η ταχύτητα διάδοσης του ήχου μέσα στο ρευστό. Να χαρακτηρίσετε το παραπάνω σύστημα.\n",
    "\n",
    "3. Το πρόβλημα της επίδρασης της ακτινοβολίας μέσα στο οριακό στρώμα ασυμπίεστου και ομογενούς ρευστού πάνω από επίπεδη ημιάπειρη πλάκα περιγράφεται από τις παρακάτω εξισώσεις:\n",
    "\n",
    "   - Εξίσωση συνέχειας:\n",
    "   \n",
    "     $$\n",
    "     \\frac{\\partial u}{\\partial x} + \\frac{\\partial v}{\\partial y} = 0,\n",
    "     $$\n",
    "\n",
    "   - Εξίσωση ορμής στην διεύθυνση $x$:\n",
    "   \n",
    "     $$\n",
    "     u\\frac{\\partial u}{\\partial x} + v\\frac{\\partial u}{\\partial y} = -\\frac{\\partial P}{\\partial x} + \\frac{1}{\\operatorname{Re}} \\frac{\\partial^2 u}{\\partial y^2},\n",
    "     $$\n",
    "\n",
    "   - Εξίσωση ορμής στην διεύθυνση $y$:\n",
    "   \n",
    "     $$\n",
    "     \\frac{\\partial P}{\\partial y} = 0,\n",
    "     $$\n",
    "\n",
    "   - Εξίσωση Ενέργειας:\n",
    "   \n",
    "     $$\n",
    "     \\begin{aligned}\n",
    "     -u\\frac{\\partial \\theta}{\\partial x} - v\\frac{\\partial \\theta}{\\partial y} &= \\frac{u}{\\rho C_p L (T_w - T_e)} \\frac{d P}{dx} + \\frac{\\nu}{Pr} \\frac{1}{u_e L} \\frac{\\partial^2 \\theta}{\\partial y^2} \\\\\n",
    "     &\\phantom{=} + \\frac{\\nu L u_e}{\\rho C_p (T_w - T_e)} \\left(\\frac{\\partial u}{\\partial y}\\right)^2 - \\frac{L}{\\rho C_p u_e (T_w - T_e)} \\frac{\\partial q_r}{\\partial y}.\n",
    "     \\end{aligned}\n",
    "     $$\n",
    "\n",
    "   Οι άγνωστες μεταβλητές είναι οι $u$, $v$, $P$, $\\theta$ {cite}`kaf3`.\n",
    "\n",
    "   Η εξίσωση ορμής στην διεύθυνση $x$ και η εξίσωση ενέργειας είναι δεύτερης τάξης, οπότε θέτουμε $w = \\frac{\\partial u}{\\partial y}$ και $z = \\frac{\\partial \\theta}{\\partial y}$, αντίστοιχα, για να μετατρέψουμε το σύστημα σε ένα σύστημα εξισώσεων πρώτης τάξης.\n",
    "\n",
    "   Να δείξετε ότι αυτό το σύστημα είναι παραβολικού τύπου.\n",
    "````"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.8.8"
  }
 },
 "nbformat": 4,
 "nbformat_minor": 5
}
