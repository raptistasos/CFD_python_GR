{
 "cells": [
  {
   "cell_type": "markdown",
   "metadata": {},
   "source": [
    "# Εισαγωγή στις Αριθμητικές Μεθόδους\n",
    "\n",
    "## Σύντομη Εισαγωγή\n",
    "\n",
    "Τα περισσότερα προβλήματα τη  περιγράφονται από μη-γραμμικά, συζευγμένα, συστήματα μερικών διαφορικών εξισώσεων (ΜΔΕ). Γι’ αυτό το λόγο, είναι πολύ δύσκολο να λυθούν αναλυτικά και χρειάζονται υπολογιστικές μέθοδοι για την επίλυση τους. Στόχος αυτού του κεφαλαίου είναι η ταξινόμηση των Ρευστοδυναμικών προβλημάτων (συστήματα ΜΔΕ) με τη βοήθεια των χαρακτηριστικών και της ορίζουσας των συντελεστών των αγνώστων. Εισάγεται επίσης η έννοια του καλά τοποθετημένου προβλήματος και γίνεται περιγραφή των αρχικών και συνοριακών συνθηκών ενός προβλήματος που περιγράφεται από ΜΔΕ. \n",
    "\n",
    "```{admonition} Ορισμός\n",
    "Μια μερική διαφορική εξίσωση (ΜΔΕ) είναι μια σχέση/εξίσωση που αφορά την άγνωστη συνάρτηση χωρικών ή χρονικών ανεξάρτητων μεταβλητών και τις μερικές παραγώγους της συνάρτησης αυτής ως προς αυτές τις μεταβλητές. \n",
    "```\n",
    "\n",
    "\n",
    "Οι μερικές διαφορικές εξισώσεις συναντώνται στην διατύπωση και συνεπώς στην επίλυση φυσικών φαινομένων (προβλημάτων), όπως η ροή των ρευστών, η διάδοση της θερμότητας, η διάδοση των κυμάτων, η διάχυση χημικών ουσιών, η ταλάντωση και η παραμόρφωση των στερεών καθώς και σε άλλα προβλήματα Μηχανικής και Ρευστοδυναμικής. Οι εξισώσεις αυτές περιγράφουν κατά μοναδικό τρόπο τα φαινόμενα που μοντελοποιούν, εαν συμπληρωθούν με κατάλληλες οριακές συνθήκες, αρχικές και συνοριακές συνθήκες {cite}`kaf1,xenostzirtzi`.\n",
    "\n",
    "## Ταξινόμηση των προβλημάτων της Ρευστοδυναμικής \n",
    "\n",
    "### Χαρακτηριστικές καμπύλες ΜΔΕ 1ης τάξης, το πρόβλημα του Cauchy\n",
    "\n",
    "Έστω η ημιγραμμική ΜΔΕ πρώτης τάξης,\n",
    "\n",
    "$$\n",
    "\ta(x,y,u) \\, u_x + b(x,y,u) \\, u_y + c(x,y,u) = 0\n",
    "$$ (eq1)\n",
    "\n",
    "για την άγνωστη συνάρτηση $u(x,y)$ ορισμένη σε ενα χωρίο $\\Omega \\in \\mathbb{R}^2$. Στην προκειμένη περίπτωση οι μερικες παραγωγοί, $\\frac{\\partial u}{\\partial x}$, $\\frac{\\partial u}{\\partial y}$, συμβολίζονται ως $u_x$, και $u_y$, αντίστοιχα. Οπως είναι γνωστό η σχέση $z = u(x,y)$ παριστά μια επιφάνεια στον τριδιάστατο Ευκλείδιο χώρο. Επιφάνειες που αντιστοιχούν σε λύσει μιας ΜΔΕ καλούνται ''ολοκληρωτικές επιφάνειες''. Οι δοθείσες συνεχείς συναρτήσεις, $a(x,y,z)$, $b(x,y,z)$ και $c(x,y,z)$ στην ΜΔ {eq}`eq1`, με $z = u(x,y)$, ορίζουν ένα διανυσματικό πεδίο στον υπόχωρο $\\Omega \\in \\mathbb{R}$, η διεύθυνση του οποίου, η ''χαρακτηριστική διεύθυνση'' όπως ονομάζεται, είναι αυτό που έχει σημασία για την εξίσωση {eq}`eq1`. Επειδή η τριάδα $(u_x, u_y, 1)$ προσδιορίζει τους αριθμούς διεύθυνσης της καθέτου της επιφάνειας $z = u(x, y)$, παρατηρούμε ότι η εξίσωση {eq}`eq1` δεν αποτελέι τίποτε άλλο από την συνθήκη ότι η κάθετη σε κάθε σημείο της ολοκληρωτικής επιφάνειας $z = u(x, y)$ είναι κάθετη και στη διεύθυνση του διαστήματος $(a, b, c)$ στο αντίστοιχο σημείο. Συνεπώς οι ολοκληρωτικές επιφάνειες είναι επιφάνειες που σε κάθε σημείο τους εφάπτονται στην αντίστοιχη χαρακτηριστική διεύθυνση.\n",
    "\n",
    "Με το σύνολο των χαρακτηριστικών διευθύνσεων, με αριθμούς διεύθυνσης $a, b$ και $c$, συνδέεται η οικογένεια των χαρακτηριστικών καμπυλών οι οποίες σε κάθε σημείο εφάπτονται στο πεδίο διευθύνσεων. Συνεπώς, η χαρακτηριστική καμπύλη προσδιορίζεται από το σύστημα,\n",
    "\n",
    "$$\n",
    "\t\\frac{dx}{a(x,y,z)} = \\frac{dy}{b(x,y,z)} = \\frac{dz}{c(x,y,z)}\n",
    "$$ (eq2) \n",
    "\n",
    "όπως ακριβώς προσδιορίζονται και οι ρευματικές γραμμές όταν είναι γνωστό το πεδίο ταχυτήτων σε μια ροή.\n",
    "\n",
    "Θεωρώντας ότι οι συναρτήσεις $a,b,c \\, \\in C^1$ σ’ ένα υπόχωρο $\\Omega \\in \\mathbb{R}^3$ αποδεικνύεται από την θεωρία των συνήθων διαφορικών εξισώσεων ότι από κάθε σημείο του $\\Omega$ διέρχεται μια και μόνο μια χαρακτηριστική καμπύλη. Εάν μια επιφάνεια $S$ με εξίσωση $z = u(x,y)$ αποτελείται από χαρακτηριστικές καμπύλες $\\gamma$ τότε είναι ολοκληρωτική επιφάνεια. Τότε από κάθε σημείο $P \\, \\in S$ διέρχεται μια χαρακτηριστική καμπύλη $\\gamma$ που ανήκει στην $S$.\n",
    "\n",
    "Εστω τώρα, $\\Gamma$ είναι μια καμπύλη του $\\mathbb{R}^3$ η οποία περιέχεται στην ολοκληρωτική επιφάνεια $S$ με εξίσωση $z = u(x,y)$ και της οποίας οι παραμετρικές εξισώσεις είναι,\n",
    "\n",
    "$$\n",
    "\tx = f(s), \\,\\, y = g(s), \\,\\, z = h(s), \\,\\,\\,\\, s \\in \\Delta \\subset \\mathbb{R}\n",
    "$$ (eq3)\n",
    "\n",
    "Η εύρεση μιας συγκεκριμένης συνάρτησης $u(x,y)$ που να ικανοποιεί την εξίσωση {eq}`eq1` και που για τις δοθείσες συναρτήσεις, $f(s), \\,\\, g(s), \\,\\, h(s)$ να ικανοποιεί την σχέση,\n",
    "\n",
    "$$\n",
    "\th(s) = u ( f(s), g(s)), \\,\\,\\,\\, \\forall s \\in \\Delta\n",
    "$$ (eq4)\n",
    "\n",
    "τότε λέμε ότι αποτελεί το ''πρόβλημα του Cauchy'' για την εξίσωση {eq}`eq1`. Σε πολλά προβλήματα της Ρευστοδυναμικής η μεταβλητή $y$ αντιστοιχεί στον χρόνο $t$ και η μεταβλητή $x$ είναι η μεταβλητή θέσης. Τίθεται λοιπόν πολλές φορές το πρόβλημα της εύρεσης της λύσης $u(x,y)$ από τις ''αρχικές'' τιμές της κατά την στιγμή $y = 0$, δηλαδή από την $u(x,0) = h(x)$. Αυτό το πρόβλημα ''αρχικών τιμών'' αποτελεί προφανώς ειδική περίπτωση του προβλήματος Cauchy για το οποίο η καμπύλη $\\Gamma$ έχει ως παραμετρικές εξισώσεις τις,\n",
    "\n",
    "$$\n",
    "\tx = s, \\,\\,  y = 0, \\,\\, z = h(s)\n",
    "$$ (eq5)\n",
    "\n",
    "δηλαδή η $\\Gamma$ κείται στο $xz$-επίπεδο. Τέλος, στην ειδική περίπτωση που η εξίσωση {eq}`eq1` είναι γραμμική και μπορεί να γραφεί στην γενική μορφή ως,\n",
    "\n",
    "$$\n",
    "\ta(x, y) \\, u_x + b(x, y) \\, u_y +c(x, y) \\, u + d(x, y) = 0\n",
    "$$ (eq6)\n",
    "\n",
    "το σύστημα των χαρακτηριστικών της καμπύλων ανάγεται στην μορφή,\n",
    "\n",
    "$$\n",
    "\t\\frac{dx}{dt} = a(x, y) \\, \\frac{dy}{dt} = b(x, y) \\,\\,\\,\\,\\,\\,\\eta^{'} \\,\\,\\,\\,\\,  \\frac{dy}{dx} = \\frac{b(x, y)}{a(x, y)}\n",
    "$$ (eq7)\n",
    "\n",
    "η επίλυση της οποίας δίνει ένα σύνολο χαρακτηριστικών καμπύλων στο $xy$-επίπεδο που ονομάζονται ''χαρακτηριστικές προβολές'' γιατί ουσιαστικά αποτελούν την προβολή στο $xy$-επίπεδο χαρακτηριστικών καμπύλων του χώρου. Αποδεικνύεται δε ότι κάθε χαρακτηριστική καμπύλη προσδιορίζεται από την προβολή της $x(t)$, $y(t)$, με την εύρεση της $z(t)$ από την γραμμική διαφoρική εξίσωση,\n",
    "\n",
    "$$\n",
    "\t\\frac{dz}{dt} = c(x(t), y(t)) \\, z + d(x(t), y(t))\n",
    "$$ (eq8)\n",
    "\n",
    "\n",
    "### Χαρακτηριστικές καμπύλες ΜΔΕ 2ης τάξης\n",
    "\n",
    "Σε αυτή την ενότητα θα ασχοληθούμε με ΜΔΕ 2ης τάξης με δυο ανεξάρτητες μεταβλητές, οι οποίες περιέχουν ως άγνωστο μια τουλάχιστον από τις παραγώγους 2ης τάξης της εξαρτημένης μεταβλητής. \n",
    "\n",
    "Θεωρούμε την ημιγραμμική ΜΔΕ, για την συνάρηση $u(x,y)$,\n",
    "\n",
    "$$\n",
    "\ta u_{xx} + 2 b u_{xy} + c u_{yy} = d\n",
    "$$ (eq9)\n",
    "\n",
    "όπου $a, b, c, d$ είναι συναρτήσεις των $x, y, u, u_x$ και $u_y$. Το πρόβλημα του Cauchy για την περίπτωση αυτή ανάγεται στην εύρεση της λύσης $u$ με δοθείσες συμβατές, combatible, τιμές των $u, u_x, u_y$ επί μιας καμπύλης $\\gamma$ στο $xy$-επίπεδο. Έτσι όταν η $\\gamma$ δίνεται από τις παραμετρικές εξισώσεις,\n",
    "\n",
    "$$\n",
    "\tx = f(s), y = g(s)\n",
    "$$ (eq10)\n",
    "\n",
    "καθορίζουμε επί της $\\gamma$ τα δεδομένα,\n",
    "\n",
    "$$\n",
    "\tu = h(s), u_x = \\phi (s), u_y = \\psi (s)\n",
    "$$ (eq11)\n",
    "\n",
    "Οι τιμές μιας συνάρτησης $v(x,y)$ και των πρώτων μερικών παραγώγων της ως προς $x$ και $y$, κατά μήκος της $\\gamma$ θα είναι συμβατές όταν τα σημεία $(x,y) \\in \\gamma$ ικανοποιούν την σχέση,\n",
    "\n",
    "$$\n",
    "    dv = v_x \\, dx + v_y \\, dy \\,\\,\\,\\,\\,\\, \\eta^{'} \\,\\,\\,\\,\\, \\frac{dv}{ds} = v_x \\, \\frac{dx}{ds} + v_y \\, \\frac{dy}{ds} \n",
    "$$ (eq12)\n",
    "\n",
    "λόγω των σχέσεων {eq}`eq10` γράφεται ως,\n",
    "\n",
    "$$\n",
    "    \\frac{dv}{ds} = v_x \\, f' (s) + v_y \\, g' (s)\n",
    "$$ (eq13)\n",
    "\n",
    "Άρα, από τις συναρτήσεις $h, \\phi$ και $\\psi$  οι δύο μόνο μπορούν να καθοριστούν αυθαίρετα. Συνθήκες συμβατότητας ισχύουν απίσης και για τις παραγώγους της $u$ ανώτερης τάξης πάνω στα σημεία της $\\gamma$. Έτσι μπορούμε να έχουμε ότι,\n",
    "\n",
    "$$\n",
    "    \\frac{du_x}{ds} = u_{xx} \\, f' (s) + u_{xy} \\, g' (s) , \\,\\,\\, \\frac{du_y}{ds} = u_{xy} \\, f' (s) + u_{yy} \\, g' (s), \\kappa \\lambda \\pi \n",
    "$$ (eq14)\n",
    "\n",
    "Εάν λοιπόν $u(x,y)$ είναι η λύση του προβλήματος {eq}`eq9`--{eq}`eq11`, τότε ισχύουν οι σχέσεις,\n",
    "\n",
    "$$\n",
    "\\begin{array}{l}\n",
    " a\\,u_{xx}  + 2b\\,u_{xy}  + c\\,u_{yy}  = d \\\\ \n",
    " f'\\,u_{xx}  + g'\\,u_{xy}  + 0\\,u_{yy}  = \\phi ' \\\\ \n",
    " 0\\,u_{xx}  + f'\\,u_{xy}  + g'\\,u_{yy}  = \\psi ' \\\\ \n",
    " \\end{array}\n",
    "$$\n",
    "\n",
    "που αποτελούν ένα σύστημα τριών εξισώσεων με τρείς αγνώστους που είναι οι $u_{xx}, \\, u_{xy}$ και $u_{yy}$, $\\forall \\, (x,y) \\in \\gamma$, με γνωστούς συντελεστές για κάθε τιμή της παραμέτρου $s$. Το σύστημα αυτό είναι γραμμικό και η λύση του καθορίζεται μονοσήμαντα εφ' όσον η ορίζουσα των συντελεστών των αγνώστων είναι διάφορη του μηδενός.  \n",
    "\n",
    "$$\n",
    "\tD = \\left| {\\begin{array}{*{20}c}\n",
    "  \t\t\t\t a & {2b} & c  \\\\\n",
    "   \t\t\t\t{f'} & {g'} & 0  \\\\\n",
    "   \t\t\t\t0 & {f'} & {g'}  \\\\\n",
    "\\end{array}} \\right|\n",
    "$$ (eq15)\n",
    "\n",
    "Εάν $D \\neq 0$ κατά μήκος της καμπύλης $\\gamma$ τότε η καμπύλη αυτή καλείται μη- χαρακτηριστική εάν όμως $D = 0$ πάνω στην καμπύλη τότε αυτή θα καλείται ''χαρακτηριστική'' σε σχέση με την δοθείσα ΔΕ {eq}`eq9` και τα αντίστοιχα δεδομένα της, εξισώσεις {eq}`eq10` και {eq}`eq11`.\n",
    "\n",
    "Κατά μήκος μια μη-χαρακτηριστικής καμπύλης, δηλ. όταν $D \\neq 0$, τα δεδομένα Cauchy καθορίζουν μονοσήμαντα τις τιμές των δεύτερων μερικών παραγώγων της $u$ πάνω στην καμπύλη. Με όμοιο τρόπο εργαζόμενοι, δηλαδή διαφορίζοντας την {eq}`eq9` μερικώς ως προς $x$, π.χ. χρησιμοποιώντας την {eq}`eq12` θέτοντας $v = u_{xy}$ κλπ. μπορούμε να υπολογίσουμε όλες τις ανώτερες παραγώγους της $u$ σε κάποιο συγκεκριμένο σημείο $(x_0, y_0)$ της $\\gamma$ και να αναπτύξουμε έτσι την $u$ σε δυναμοσειρά των διαφορών $(x - x_0)$ και $(y - y_0)$ εφ’ όσον βέβαια αυτή είναι αναλυτική.\n",
    "\n",
    "Κατά μήκος όμως μιας χαρακτηριστικής καμπύλης $\\gamma$, όπου $D = 0$ το πρόβλημα δεν έχει λύση εκτός και αν τα δεδομένα Cauchy ικανοποιούν και άλλες συνθήκες. Η εξίσωση $D = 0$ από το ανάπτυγμα της ορίζουσας μπορεί να γραφεί ως,\n",
    "\n",
    "$$\n",
    "a\\left( {\\frac{{dy}}{{dx}}} \\right)^2  - 2b\\frac{{dy}}{{dx}} + c = 0\n",
    "$$ (eq16)\n",
    "\n",
    "με λύσεις\n",
    "\n",
    "$$\n",
    "\\frac{{dy}}{{dx}} = \\frac{{b \\pm \\sqrt {b^2  - ac} }}{a}\n",
    "$$ (eq17)\n",
    "\n",
    "που δίνουν ουσιαστικά την ''κλίση'' της καμπύλης σε κάθε σημείο αυτής.\n",
    "\n",
    "\n",
    "1. Εάν συμβεί τώρα για κάποιο σημείο $(x_0, y_0) \\in \\gamma$ να είναι $b^2 - a \\, c > 0$ ΣΔΕ {eq}`eq17` έχει δύο λύσεις που σημαίνει ότι για το πρόβλημα {eq}`eq9`--{eq}`eq11` αντιστοιχούν δυό χαρακτηριστικές καμπύλες και στην περίπτωση αυτή η εξίσωση {eq}`eq9` χαρακτηρίζεται ως υπερβολικού τύπου.\n",
    "\n",
    "2. Εάν $b^2 - a \\, c = 0$ τότε έχουμε μόνον μια χαρακτηριστική καμπύλη και η εξίσωση (1) χαρακτηρίζεται ως παραβολικού τύπου.\n",
    "\n",
    "3. Εάν $b^2 - a \\, c < 0$ τότε η {eq}`eq17` δεν έχει καμμία λύση, στην περίπτωση αυτή δεν υπάρχουν χαρακτηριστικές καμπύλες και η {eq}`eq9` είναι ελλειπτικού τύπου.\n",
    "\n",
    "```{epigraph}\n",
    "Δηλαδή, η κατηγοριοποίηση των εξισώσεων γίνεται με βάση το είδος των κωνικών τομών της αναλυτικής γεωμετρίας που περιγράφονται από την εξίσωση:\n",
    "\n",
    "$$\n",
    "    a x^2  + b xy + c y^2  + d x + e y + f = 0\n",
    "$$\n",
    "\n",
    "```\n",
    "\n",
    "```{admonition} Ορισμός\n",
    "Η γενική μορφή μιας ΜΔΕ 2ης τάξης είναι:\n",
    "\n",
    "$$\n",
    "    a_{11} u_{xx} + 2 a_{12}u_{xy} + a_{22}u_{yy} + a_1 u_x + a_2 u_y + a_0 u = f\n",
    "$$ (konikitomi)\n",
    "\n",
    "όπου $a_{ij}$, $a_i$ και $f$ είναι συναρτήσεις των $x$ και $y$. Αν θεωρήσουμε ότι τα $a_{ij}, a_i$ είναι πραγματικοί αριθμοί τότε ταξινομούμε τις ΜΔΕ ως εξής,\n",
    "\n",
    "υπερβολικού τύπου αν\n",
    "\n",
    "$$ \n",
    "    a_{12}^2 - a_{11} a_{22}>0\n",
    "$$\n",
    "\n",
    "ελλειπτικού τύπου αν\n",
    "\n",
    "$$\n",
    "    a_{12}^2 - a_{11} a_{22}<0\n",
    "$$\n",
    "\n",
    "παραβολικού τύπου αν\n",
    "\n",
    "$$\n",
    "    a_{12}^2 - a_{11} a_{22}=0\n",
    "$$\n",
    "```\n",
    "\n",
    "\n",
    "```{epigraph} \n",
    "Ο τύπος της εξίσωσης {eq}`konikitomi` καθορίζεται μόνο απο τους συντελεστές των όρων δεύτερης τάξης. Οι συντελεστές των όρων χαμηλότερης τάξης δεν παίζουν κανένα ρόλο.\n",
    "```\n",
    "\n",
    "\n",
    "**Επεξήγηση ονοματολογίας:** Η ονοματολογία της ΜΔΕ οφείλεται στο γεγονός ότι η καμπύλη είναι  υπερβολή, έλλειψη, και παραβολή αντίστοιχα σε κάθε περίπτωση. Σ αυτό το γεγονός οφείλουν την ονομασία τους οι διάφορες μορφές της εξίσωσης.\n",
    " \n",
    "Ο ορισμός της υπερβολικότητας, της ελλειπτικότητας και της παραβολικότητας της εξίσωσης στην περίπτωση που οι συντελεστές είναι συναρτήσεις των $x$  και $y$ είναι εντελώς ανάλογος με εκείνον της περίπτωσης σταθερών συντελεστών στο συγκεκριμένο σημείο. Φυσικά είναι δυνατόν η εξίσωση να είναι διαφορετικού τύπου σε διάφορες περιοχές του επιπέδου $xy$. Ο  τύπος  της  μερικής  διαφορικής  εξίσωσης  προσδιορίζει  τη  φύση  του  προβλήματος  που  περιγράφεται.\n",
    "\n",
    "* Οι  παραβολικές   εξισώσεις,  με  χαρακτηριστικό  παράδειγμα  την  εξίσωση  θερμικής  αγωγιμότητας,  εμπεριέχουν  χρονική  εξάρτηση  και  περιγράφουν  φαινόμενα  διάχυσης. Οι  λύσεις  τους  συνήθως  μειώνονται  εκθετικά  στο  χρόνο  προσεγγίζοντας την θέση  ισορροπίας. \n",
    "* Οι  υπερβολικές  εξισώσεις  με  χαρακτηριστικό  πρότυπο  τη  κυματική  εξίσωση,  εξαρτώνται  από  το  χρόνο  και  περιγράφουν  φαινόμενα  διάδοσης. Το  σήμα  διαδίδεται  με  πεπερασμένη  ταχύτητα  ή  σε   περιορισμένη  περιοχή  του  χώρου,  με  αποτέλεσμα  τα  σημεία  ασυνέχειας  να  παραμένουν  σταθερά. \n",
    "* Αντίθετα  με  τις  προηγούμενες  κατηγορίες,  οι  ελλειπτικές  εξισώσεις   περιγράφουν  τη  στατική  συμπεριφορά  ενός  μεγέθους  σε  ορισμένη  περιοχή,  χωρίς  να  υπάρχει  χρονική  εξάρτηση. Χαρακτηριστικές ελλειπτικές  εξισώσεις  είναι  οι εξισώσεις Laplace και Poisson. \n",
    "\n",
    "## Ταξινόμηση με βάση τις ιδιοτιμές του πίνακα των συντελεστών\n",
    "\n",
    "Η ημιγραμμική ΜΔΕ 2ης τάξης μπορεί να γραφεί στη γενική μορφή ως,\n",
    "\n",
    "$$\n",
    "    \\sum\\limits_{j,k = 1}^2 {A_{jk} (\\bar r)\\frac{{\\partial ^2 u}}{{\\partial x_j \\partial x_k }} + \\phi \\left( {\\bar r,u,u_{x_1 } ,u_{x_2 } } \\right)}  = 0\n",
    "$$ (eq18) \n",
    "\n",
    "όπου $\\bar r = x_1 \\bar i + x_2 \\bar j$ και $A$ είναι ο πίνακας των συντελεστών των παραγώγων ανώτερης τάξης (2ης τάξης) της άγνωστης συνάρτησης $u$. Επειδή η $u \\in C^2$, τότε έχουμε ότι,\n",
    "\n",
    "$$\n",
    "    \\frac{{\\partial ^2 u}}{{\\partial x_1 \\partial x_2 }} = \\frac{{\\partial ^2 u}}{{\\partial x_2 \\partial x_1 }}\n",
    "$$ (eq19)\n",
    "\n",
    "συνεπώς μπορούμε να θεωρήσουμε τον πίνακα $A$ ως συμμετρικό. Στην περιπτωση που η {eq}`eq18` είναι γραμμική τότε,\n",
    "\n",
    "$$\n",
    "    \\sum\\limits_{j,k = 1}^2 {A_{jk} (\\bar r)\\frac{{\\partial ^2 u}}{{\\partial x_j \\partial x_k }} + \\sum\\limits_{i = 1}^2 {A_i (\\bar r)\\frac{{\\partial u}}{{\\partial x_i }}}  + A_0 } (\\bar r)\\,u = f(\\bar r)\n",
    "$$ (eq20)\n",
    "\n",
    "Άρα, η ταξινόμηση των εξισώσεων {eq}`eq18` και {eq}`eq20` γίνεται από τον πίνακα $A$ των συντελεστών των παραγώγων ανώτερης τάξης (2ης τάξης).\n",
    "\n",
    "Για την ταξινόμηση λοιπόν της {eq}`eq18` ή {eq}`eq20` υπολογίζουμε αρχικά τις ιδιοτιμές του πίνακα $A = (A_{jk})$, $j,k = 1, 2$. Επειδή ο $A$ είναι συμμετρικός, όλες οι ιδιοτιμές του θα είναι πραγματικές. Σε αυτή την περίπτωση είναι 2, στην περίπτωση που η {eq}`eq18` και {eq}`eq20` είναι $n$-τάξης θα είναι $n$.\n",
    "\n",
    "Θεωρούμε την γενική περίπτωση όπου ο πίνακας $A$ είναι $n$-τάξης και ας θεωρήσουμε ένα συγκεκριμένο σημείο $\\bar r$ του πεδίου ορισμού της $u$. Έστω λοιπόν ότι ο πίνακας $A$ έχει $\\alpha$ θετικές ιδοτιμές, $\\beta$ αρνητικές και $\\gamma$ μηδενικές, τέτοιες ώστε,\n",
    "\n",
    "$$\n",
    "\t\\alpha + \\beta + \\gamma = n\n",
    "$$ (eq21)\n",
    "\n",
    "Θα λέμε ότι η εξίσωση {eq}`eq18` είναι τύπου $(\\alpha, \\beta, \\gamma)$ στο σημείο $\\bar r$. Θα λέμε επίσης ότι είναι τύπου $(\\alpha, \\beta, \\gamma)$ στο δύνολο $\\Omega \\in \\mathbb{R}^n$ όταν είναι τύπου $(\\alpha, \\beta, \\gamma)$, $\\forall \\, \\bar r \\, \\in \\, \\Omega$. Όταν η εξίσωση μας έχει σταθερούς συντελεστές τότε προφανώς ο τύπος της δεν αλλάζει από σημέιο σε σημείο. Αν πολλαπλασιάσουμε την εξίσωση με -1 τότε προφανώς τα $\\alpha, \\beta$ εναλλάσσονται. Με αυτή την έννοια θεωρούμε ότι οι τύπο $(\\alpha, \\beta, \\gamma)$ και $(\\beta, \\alpha, \\gamma)$ είναι ίδιοι\n",
    "\n",
    "\n",
    "```{admonition} Παρατήρηση\n",
    ":class: tip\n",
    "Αποδεικνύεται ότι ο τύπος μιας ΜΔΕ παραμένει αναλλοίωτος ως προς οποιονδήποτε μετασχηματσμό συντεταγμένων, γιατί το ίδιο ισχύει και για το είδος των ιδιοτιμών του αντίστοιχου πίνακα {cite}`kaf3`. Αυτό έχει μεγάλη σημασία γιατί σε πολλά προβλήματα της Ρευστομηχανικής ο μετασχηματισμός συντεταγμένων είναι αναπόφευκτος. Άρα, ο τύπος $(\\alpha, \\beta, \\gamma)$ χαρακτηρίζει πλήρως μια ΜΔΕ και κατ' επέκταση το αντίστοιχο φυσικό πρόβλημα που περιγράφει.\n",
    "```\n",
    "\n",
    "```{admonition} Ορισμός\n",
    "Αν έχουμε, \n",
    "1. $(n,0,0)$ ή $(0,n,0)$ η εξίσωση {eq}`eq18` θα χαρακτηρίζεται ως ελλειπτικού τύπου. Δηλαδή, στην περίπτωση αυτή όλες οι ιδιοτιμές του πίνακα $A$ είναι ομόσημες.  \n",
    "\n",
    "2. $(n-1,0,1)$ ή $(0,n-1,1)$ η εξίσωση {eq}`eq18` θα χαρακτηρίζεται ως παραβολικού τύπου. Δηλαδή, στην περίπτωση αυτή έχουμε $n-1$ ομόσημες ιδιοτιμές και $1$ μηδενική.   \n",
    "\n",
    "3. $(n-1,1,0)$ ή $(1,n-1,0)$ η εξίσωση {eq}`eq18` θα χαρακτηρίζεται ως υπερβολικού τύπου. Δηλαδή, στην περίπτωση αυτή έχουμε $n-1$ ιδιοτιμές  με το ίδιο πρόσημο και μια με αντίθετο πρόσημο.  \n",
    "```\n",
    "\n",
    "**Παράδειγμμα:** Ο χαρακτηρισμός της εξίσωσης εξαρτάται από το σημείο του πεδίου ορισμού της άγνωστης συνάρτησης. Είναι δυνατόν λοιπόν ο τύπος της ίδιας εξίσωσης να αλλάζει σε διαφορετικά σημεία $\\bar r \\in \\Omega$ του πεδίου ορισμού. Ας θεωρήσουμε για παράδειγμα την εξίσωση {eq}`eq22` που περιγράφει την διδιάστατη συμπιεστή υποηχητική ροή γύρω από λεπτό σώμα/πτέρυγα που παράγει ''ασθενείς διαταραχές'' {cite}`kaf3`. Η άγνωστη συνάρτηση εδώ είναι η $\\phi$, όπου αναπαριστά το δυναμικό της ταχύτητας για τα ομογενή ασυμπίεστα ιδανικά ρευστά. Έτσι, είναι δυνατόν ένα αεροσκάφος να κινείται με ταχύτητα $v < c$, όπου $c$ η ταχύτητα του ήχου, δηλαδή, $M<1$, όπου $M = v/c$ ο αριθμός Mach, αλλά να υπάρχουν περιοχές της ροής που λόγω της καμπυλότητας της επιφάνειας του αεροσκάφους, π.χ. η καλύπτρα του αεροσκάφους ή η ράχη της πτέρυγας του, όπου $v > c$ ή $M > 1$. Τότε η εξίσωση που περιγράφει την ροή είναι,\n",
    "\n",
    "$$\n",
    "(1 - M^2 ) \\frac{\\partial ^2 \\phi }{\\partial x^2}+\\frac{\\partial ^2 \\phi }{\\partial y^2} = 0\n",
    "$$ (eq22)\n",
    "\n",
    "όπου $\\phi$ είναι το δυναμικό της ταχύτητας για τα ομογενή ασυμπίεστα ιδανικά ρευστά. Eίναι δυνατόν σε άλλες περιοχές να έχει ο πίνακας ομόσημες ιδιοτιμές (θετικές), δηλαδή $\\lambda_1 =1$ και $\\lambda_2 =1 - ^2$ , $M<1$ και σε άλλες περιοχές ετερόσημες, δηλαδή $\\lambda_1 =1$ και $\\lambda_2 = 1 - M^2$ , $M>1$, αφού ισχύει ότι,\n",
    "\n",
    "$$\n",
    "A = \\left[ {\\begin{array}{*{20}c}\n",
    "   {1 - M^2 } & 0  \\\\\n",
    "   0 & 1  \\\\\n",
    "\\end{array}} \\right],\\,\\,\\,\\,\\lambda _1  = 1 - M^2 ,\\,\\,\\,\\lambda _2  = 1\n",
    "$$ (eq23)\n",
    "\n",
    "## Ταξινόμηση συστημάτων ΜΔΕ\n",
    "\n",
    "Το σύνολο των προβλημάτων της Ρευστομηχανικής περιγράφεται από συστήματα ΜΔΕ και όχι από μια απλή ΜΔΕ. Ακόμα και στην περίπτωση που το ρευτομηχανικό πρόβλημα περιγράφεται από ΜΔΕ 2ης τουλάχιστον τάξης, αυτή ανάγεται σ' ένα σύστημα εξισώσεων 1ης τάξης. Θεωρούμε το ημιγραμμικό σύστημα,\n",
    "\n",
    "$$\n",
    " \\begin{gathered}\n",
    " a_1 \\,u_x  + b_1 \\,u_y  + c_1 \\,v_x  + d_1 \\,v_y  = f_1  \\\\ \n",
    " a_2 \\,u_x  + b_2 \\,u_y  + c_2 \\,v_x  + d_2 \\,v_y  = f_2  \\\\ \n",
    " \\end{gathered}\n",
    "$$ (eq24)\n",
    "\n",
    "όπου οι συντελεστές $a_i$, $b_i$, $c_i$ και $f_i$, $i = 1, 2$ είναι συναρτήσεις των ανεξάρτητων μεταβλητών, $x$, $y$ αλλά και των άγνωστων συναρτήσεων $u$ και $v$. Υποθέτουμε ότι η λύση του συστήματος, δηλ. τα $u$ και $v$, έχει υπολογισθεί με την βοήθεια των αρχικών και συνοριακών συνθηκών σε όλα τα σημεία $(x,y)$, της περιοχής ΑΒΓΔΕΑ, Σχήμα ~\\eqref{Figure1}, αλλά και πάνω στην καμπύλη $c$. Γνωρίζουμε λοιπόν στο τυχόν σημείο $\\Gamma$ της καμπύλης $c$ τις τιμές των, συνεχώς διαφορίσι?ων, συναρτήσεων $u$ και $v$ καθώς και των παραγώγων αυτών πάνω σε οποιαδήποτε διεύθυνση που οδηγεί προς το εσωτερικό του χωρίου ΑΒΓΔΕΑ. \n",
    "\n",
    "\n",
    "```{figure} Figures/Figure1.png\n",
    "---\n",
    "height: 250px\n",
    "name: directive-fig\n",
    "---\n",
    "Η λύση του συστήματος, $u$, $v$, υπολογίζεται με την βοήθεια αρχικών και συνοριακών συνθηκών στα σημεία του συνόρου ΑΒΓΔΕΑ.\n",
    "```\n",
    "\n",
    "\n",
    "Έστω $\\theta$ είναι η γωνία που σχηματίζει η τυχούσα διεύθυνση $\\delta$ με την παράλληλη στον $x$-άξονα στο σημείο $\\Gamma$. Έστω $s$ επίσης μετρά το μήκος επί της $\\delta$ από το $\\Gamma$. Εάν $u_x$ και $u_y$ είναι γνωστά στο $\\Gamma$ τότε η κατά διεύθυνση παράγωγος της $u$ στο $\\Gamma$ είναι επίσης γνωστή και δίνεται από την παρακάτω σχέση,\n",
    "\n",
    "$$\n",
    "u_{s,\\theta }  = u_x \\cos \\theta  + u_y \\sin \\theta  = u_x \\frac{dx}{ds} + u_y \\frac{dy}{ds}\n",
    "$$ (eq25)\n",
    "\n",
    "Μπορούμε να θέσουμε το εξής ερώτημα, κάτω από ποιές συνθήκες οι τιμές των $u_x$, $u_y$, $v_x$, και $v_y$ καθορίζονται μονισήμαντα από τις τιμές των άγνωστων συναρτήσεων, $u$ και $v$ στο σημείο $\\Gamma$; Για να απαντήσουμε, θεωρούμε το αρχικό σύστημα των εξισώσεων {eq}`eq24` καθώς και τις παρακάτω σχέσεις,\n",
    "\n",
    "$$\n",
    "\t \\begin{gathered}\n",
    " \t\tu_x \\,dx + u_y \\,dy = du = u_s \\,ds \\\\ \n",
    "\t\t v_x \\,dx + v_y \\,dy = dv = v_s \\,ds \\\\ \n",
    "\t \\end{gathered} \n",
    "$$ (eq26)\n",
    "\n",
    "που ικανοποιούνται στο σημείο $\\Gamma$ της $c$ και μπορούν να γραφούν στη μορφή,\n",
    "\n",
    "$$\n",
    "\tA \\, x \\, = \\, b\n",
    "$$ (eq27)\n",
    "\n",
    "όπου, \n",
    "\n",
    "$$\n",
    "    A = \\left( {\\begin{array}{*{20}c}\n",
    "       {a_1 } & {b_1 } & {c_1 } & {d_1 }  \\\\\n",
    "       {a_2 } & {b_2 } & {c_2 } & {d_2 }  \\\\\n",
    "       {dx} & {dy} & 0 & 0  \\\\\n",
    "       0 & 0 & {dx} & {dy}  \\\\\n",
    "    \\end{array}} \\right),\\,\\,\\,\\,\\,\\,x = \\left( {\\begin{array}{*{20}c}\n",
    "       {u_x }  \\\\\n",
    "       {u_y }  \\\\\n",
    "       {v_x }  \\\\\n",
    "       {v_y }  \\\\\n",
    "    \\end{array}} \\right),\\,\\,\\,\\,\\,\\,b = \\left( {\\begin{array}{*{20}c}\n",
    "       {f_1 }  \\\\\n",
    "       {f_2 }  \\\\\n",
    "       {du}  \\\\\n",
    "       {dv}  \\\\\n",
    "    \\end{array}} \\right)\n",
    "$$ (eq28)\n",
    "\n",
    "Στο σημείο $\\Gamma$ εκτός από τις συντεταγμένες $(x, y)$ γνωρίζουμε και την λύση $(u, v)$ οπότε όλα τα στοιχεία του πίνακα $A$ είναι γνωστά. Με γνωστή την διεύθυνση της $c$ στο $\\Gamma$ τα $dx$ και $dy$ είναι γνωστά και αφού τα $u$ και $v$ είναι γνωστά τότε και τα $du$ και $dv$ είναι επίσης γνωστά στο $\\Gamma$. Συνεπώς η εξίσωση {eq}`eq27` αποτελεί ένα σύστημα τεσσάρων εξισώσεων με τέσσερις αγνώστους τα $u_x$, $u_y$, $v_x$ και $v_y$. Το σύστημα αυτό έχει μοναδική λύση εάν η ορίζουσα του πίνακα $A$ είναι διάφορη του μηδενός. \n",
    "\n",
    "Για την περίπτωση που η ορίζουσα του πίνακα $A$ είναι μηδενική τότε το σύστημα {eq}`eq27` ή δεν έχει λύση ή έχει απειρία λύσεων. Αυτό σημαίνει ότι κατά την διεύθυνση αυτή δεν μπορούν να προσδιοριστούν οι άγνωστες ποσότητες. Εξισώνοντας την ορίζουσα του πίνακα $A$ με το μηδέν, έχουμε την σχέση,\n",
    "\n",
    "$$\n",
    "    (a_1 c_2  - a_2 c_1 )\\,(dy)^2  - (a_1 d_2  - a_2 d_1  + b_1 c_2  - b_2 c_1 )\\,dx\\,dy + (b_1 d_2  - b_2 d_1 )\\,(dx)^2  = 0\n",
    "$$ (eq29)\n",
    "\n",
    "η οποία καλείται ''χαρακτηριστική εξίσωση'' και η οποία μας προσδιορίζει τις κλίσεις, $\\frac{dy}{dx}$, εκείνες της καμπύλης $c$ στο σημαίο $\\Gamma$ κατά μήκος των οποίων δεν μπορεί να υπολογιστεί η λύση του συστήματος {eq}`eq24`. Με άλλα λόγια η δευτεροβάθμια εξίσωση ως προς $\\frac{dy}{dx}$, εξίσωση~ {eq}`eq29`, προσδιορίζει τις διευθύνσεις εκείνες που αν υπάρχουν υπάρχει ασυνέχεια των λύσεων $u$ και $v$.\n",
    "\n",
    "```{admonition} Ορισμός\n",
    "Εάν η διακρίνουσα $\\Delta$ της {eq}`eq29` είναι μικρότερη του μηδενός το σύστημα χαρακτηρίζεται ως ελλειπτικού τύπου και δεν υπάρχουν πραγματικές χαρακτηριστικές διευθύνσεις. Εάν $\\Delta = 0$ το σύστημα {eq}`eq24` είναι παραβολικού τύπου και αν η διακρίνουσα $\\Delta > 0$ υπάρχουν δύο χαρακτηριστικές διευθύνσεις και το σύστημα χαρακτηρίζεται ως υπερβολικού τύπου. Κατά μήκος των διευθύνσεων αυτών έχουμε την διάδοση των ασυνεχειών του πεδίου ροής δηλαδή των κρουστικών κυμάτων, shock waves. \n",
    "```\n",
    "\n",
    "Για περισσότερες λεπτομέρειες σχετικά με το πρόβλημα της ύπαρξης και διάδοσης ασυνεχειών στη Ρευστομηχανικη καθώς και στην ταξινόμηση των ΜΔΕ ο αναγνώστης μπορεί να ανατρέξει στα συγγράμματα {cite}`kaf3,Fletcher`.\n",
    "\n",
    "## Το καλά τοποθετημένο πρόβλημα και οι αρχικές και συνοριακές συνθήκες\n",
    "\n",
    "Ενα πρόβλημα της Ρευστοδυναμικής, αλλά και γενικότερα ένα μαθηματικό πρόβλημα, που περιγράφεται από μια ΜΔΕ ή ένα σύστημα ΜΔΕ και τις αντίστοιχες αρχικές ή/και συνοριακές συνθήκες θα λέμε ότι είναι ''καλά τοποθετημένο'', well-posed, όταν ικανοποιούνται τα παρακάτω,\n",
    "\n",
    "* Υπάρχει η λύση του προβλήματος,\n",
    "* Η λύση είναι μοναδική, και\n",
    "* Η λύση εξαρτάται κατά συνεχή τρόπο από τα βοηθητικά δεδομένα / συνθήκες.\n",
    "\n",
    "Για την περίπτωση που το φυσικό πρόβλημα περιγράφεται από μια ΜΔΕ με τις αντίστοιχες συνθήκες το θέμα της ύπαρξης της λύσης δεν παρουσιάζει ιδιαίτερες δυσκολίες. Υπάρχουν βέβαια και εξαιρέσεις όπως παραδείγματος χάρη στην ύπαρξη αναλυτικών λύσεων της εξίσωσης Laplace σε μεμονωμένα σημεία του πεδίου ροής, όπως πηγές, αναρροφήσεις κ.α. Στην πράξη το πρόβλημα αυτό αντιμετωπίζεται με μετατόπιση των σημείων αυτών έξω από το χωρίο υπολογισμού της λύσης {cite}`kaf3`.\n",
    "\n",
    "Για να είναι ένα πρόβλημα καλά τοποθετημένο, θα λέμε ότι η λύση θα εξαρτάται κατά συνεχή τρόπο από τα δεδομένα, όταν μικρή μεταβολή των αρχικών και συνοριακών συνθηκών έχει σαν αποτέλεσμα μικρή μεταβολή της λύσης. Η συνθήκη αυτή έχει ιδιαίτερη σημασία στην Υπολογιστική Ρευστοδυναμική όπου τα βοηθητικά δεδομένα εισάγονται προσεγγιστικά, με κάποιο σφάλμα, μέσω κάποιου υπολογιστικού αλγορίθμου. Εάν η συνθήκη αυτή δεν ικανοποιείται είναι δυνατόν το σφάλμα των δεδομένων να δημιουργήσει προβλήματα στην σύγκλιση της λύσης.\n",
    "\n",
    "Από την άποψη της Αριθμητικής Ανάλυσης ένα πρόβλημα θα λέγεται ''καλά τοποθετημένο'' όταν $(i)$ υπάρχει η υπολογιστική λύση, $(ii)$ η υπολογιστική αυτή λύση είναι μοναδική, και $(iii)$ η υπολογιστική αυτή λύση εξαρτάται συνεχώς από τα προσεγγιστικά βοηθητικά δεδομένα. Για την αριθμητική επίλυση ενός προβλήματος της Ρευστοδυναμικής το αριθμητικό σχήμα που επιλέγεται και ο αλγόριθμος επίλυσης που κατασκευάζεται εξαρτάται από τον τύπο της ΜΔΕ που διέπει το πρόβλημα. Το όλο αριθμητικό σχήμα όμως θα πρέπει να είναι ευσταθές. Η ευστάθεια ενός αριθμητικού σχήματος αναπτύσσεται σε επόμενο κεφάλαιο. Όταν όλα τα ανωτέρω ικανοποιούνται τότε το πρόβλημα θα λέγεται ''καλά τοποθετημένο'' από απόψεως Αριθμητικής Ανάλυσης, computationally well--posed problem {cite}`kaf3,Fletcher`. \n",
    "\n",
    "Η έννοια του καλά τοποθετημένου προβλήματος για την περίπτωση συστήματος ΜΔΕ παραμένει ακόμα και σήμερα ένα ανοικτό θέμα. Η Ladyzhenskaya μελετά το πρόβλημα της ύπαρξης και της μοναδικότητας των λύσεων προβλημάτων μόνιμης και ασυμπίεστης ροής πραγματικών ρευστών {cite}`Ladyzhenskaya`. Για τα προβλήματα της συμπιεστής ροής τα οποία περιγράφονται από υπερβολικές εξισώσεις, υπερηχητική ροή, η δυνατότητα απάντησης στο πρόβλημα της ύπαρξης και μοναδικότητας είναι πιό περιορισμένη. Για πιό γενικές καταστάσεις και για προβλήματα ροής μικτού τύπου δεν φαίνεται να υπάρχει προς το παρόν κάτι ουσιαστικό. Περισσότερες πληροφορίες μπορεί να βρει ο αναγνώστης στα βιβλία {cite}`kaf3,Fletcher`.\n",
    "\n",
    "**Αρχικές και Συνοριακές συνθήκες** \n",
    "Τα βοηθητικά δεδομένα ή συνθήκες αποτελούν το σημείο εκίνησης υπολογισμού της λύσης στο εσωτερικό του \"χωρίου\" $\\Omega$ όπου ορίζεται αυτή. Για τα χρονοεξαρτώμενα προβλήματα, όπου η μια από τις ανεξάρτητες μεταβλητές είναι ο χρόνος $t$, οι συνθήκες που δίνονται για κάποια τιμή του $t = t_0$ λέγονται ''αρχικές συνθήκες'', σε αντιδιαστολή με τις συνθήκες που δίνονται για κάποιες τιμές των χωρικών μεταβλητών $x, y, z$ που λέγονται ''συνοριακές συνθήκες''. Εάν δεν κάνουμε διάκριση μεταξύ των χρονικών και χωρικών μεταβλητών τότε τα δεδομένα που δίνονται, για την προς προσδιορισμό άγνωστη συνάρτηση $u$, στο σύνορο, $\\partial \\Omega$ του χωρίου $\\Omega$, εφ’ όσον αυτό είναι κλειστό μπορούν να χωρισθούν σε τρεις κατηγορίες,\n",
    "\n",
    "* Δεδομένα ή συνθήκες Dirichlet. Στην περίπτωση αυτή δίνεται η τιμή της $u$ πάνω στο σύνορο, $\\partial \\Omega$ του χωρίου $\\Omega$. Δηλαδή $u(s) = f$, όπου $f$ δεδομένη.\n",
    "* Συνθήκες Neumann. Στην περίπτωση αυτή είναι γνωστές οι τιμές των παραγώγων της $u$ στο σύνορο του, $\\partial \\Omega$, κατά διεύθυνση εφαπτομενική και κάθετη στο χωρίο $\\Omega$. Δηλαδή στην περίπτωση αυτή έχουμε,\n",
    "$ \\frac{{\\partial u}}{{\\partial s}} = f\\,\\,\\,\\kappa \\alpha \\iota \\,\\,\\,\\frac{{\\partial u}}{{\\partial \\eta }} = g\\,\\,\\,\\sigma \\tau o\\,\\,\\,\\partial \\Omega ,\\,\\,\\,\\,o\\pi o\\upsilon \\,\\,\\,f,g = \\delta \\varepsilon \\delta o\\mu \\varepsilon \\nu \\varepsilon \\varsigma$.\n",
    "\n",
    "* Συνθήκες μικτού τύπου ή συνθήκες Robin. Στην περίπτωση αυτή έχουμε, \n",
    "$ \\frac{{\\partial u}}{{\\partial \\eta }} + ku = f,\\,\\,\\,\\sigma \\tau o\\,\\,\\,\\partial \\Omega ,\\,\\,\\mu \\varepsilon \\,\\,k > 0\\,\\,\\kappa \\alpha \\iota \\,\\,f = \\delta \\varepsilon \\delta o\\mu \\varepsilon \\nu \\eta$.\n",
    "\n",
    "Σε πολλά προβλήματα ροής όπου προσπαθούμε να επιλύσουμε τις εξισώσεις Navier-Stokes ως προς τις άγνωστες συναρτήσεις της ταχύτητας $\\bar q = (u, v)$ και της πίεσης $p$ μας δίνεται η κατανομή μιας τουλάχιστον συνιστώσας της ταχύτητας σε κάποιο σύνορο, συνήθως την συνοριακή \"επιφάνεια\" εισροής, inflow boundary condition. Μία τέτοια συνθήκη που αφορά την ταχύτητα είναι συνθήκη Dirichlet.\n",
    "\n",
    "Επίσης το δυναμικό $\\Phi$ της ταχύτητας σ’ ένα πρόβλημα αστρόβιλης ροής ιδανικού ρευστού, γύρω από κάποιο στερεό όριο, ικανοποιεί την συνθήκη $\\frac{\\partial \\Phi}{\\partial \\eta}= 0$ επί του στερεού ορίου. Μια τέτοια συνθήκη για την άγνωστη συνάρτηση $\\Phi$ είναι συνθήκη Neumann. Τέλος μικτού τύπου συνθήκες εμφανίζονται συνήθως σε προβλήματα μεταφοράς θερμότητας στην Ρευστομηχανική {cite}`kaf3`.\n",
    "\n",
    "Ο διαχωρισμός των συνθηκών σε αρχικές και συνοριακές δεν είναι πάντοτε προφανής και εξαρτάται από πολλά πράγματα. Για τον λόγο αυτό χρειάζεται προσοχή στον χαρακτηρισμό του είδους των συνθηκών.\n",
    "\n",
    "Επίσης θα πρέπει να τονισθεί ότι στην αριθμητική επίλυση ενός προβλήματος, του οποίου οι συνθήκες είναι τύπου Dirichlet ή Robin, η εισαγωγή των συνθηκών αυτών εισάγει αμέσως και κάποιο σφάλμα το οποίο εξαρτάται από τον τρόπο (αριθμητικό σχήμα) με τον οποίο αντιπροσωπεύουμε την παράγωγο αυτή. Μια πληρέστερη παρουσίαση των μαθηματικών απαιτήσεων που πρέπει να ικανοποιούνται για την εισαγωγή κατάλληλων συνθηκών, σε σχέση με την ΜΔΕ που περιγράφει ένα πρόβλημα μπορεί να βρει ο αναγνώστης στα συγράμματα {cite}`Fletcher,Pletcher`.\n",
    "\n",
    "Γενικά, για τις ελλειπτικές ΜΔΕ καθορίζονται συνοριακές συνθήκες τύπου Dirichlet ή Neumann σ' όλα τα σύνορα. Για τις ΜΔΕ παραβολικού τύπου καθορίζονται συνθήκες τύπου Dirichlet ή Neumann στα σύνορα καθώς και μια κατανομή της προς προσδιορισμό συνάρτησης για κάποια δεδομένη αρχική τιμή της μεταβλητής εκείνης ως προς την οποία θα ακολουθηθεί μια αριθμητική διαδικασία επίλυσης και η οποία είναι συνήθως ο χρόνος, $t$. Τέλος για τις ΜΔΕ 2ης τάξης, υπερβολικού τύπου, που ισχύουν σε κάποιο πεπερασμένο χωρίο $\\Omega$, καθορίζονται συνθήκες τύπου Dirichlet ή Neumann στα σύνορα του χωρίου $Omega$, καθώς επίσης και μια κατανομή της προς προσδιορισμό συνάρτησης και της πρώτης παραγώγου της για καποια αρχικη τιμή του χρόνου, $t$.\n",
    "\n",
    "## Αδιαστατοποίηση των εξισώσεων της Ρευστοδυναμικής\n",
    "\n",
    "Πολλές φορές είναι πιο εύκολο να εξετάσουμε στη Ρευστομηχανική την αδιάστατη μορφή των εξισώσεων. Κατά την αδιαστατοποίηση οι εξαρτημένες και ανεξάρτητες μεταβλητές επιπλέον κανονικοποιούνται για να παίρνουν τιμές από 0 έως 1. Με την αδιαστατοποίηση εμφανίζονται αδιάστατοι παράμετροι που με τη βοήθεια τους μπορούμε να ομαδοποιήσουμε το φυσικό μας πρόβλημα. Για παράδειγμα, θεωρούμε τις εξισώσεις συνέχειας και ορμής στις τρεις διαστάσεις, στη συμπιεστή, χρονοεξαρτώμενη περίπτωση:\n",
    "\n",
    "* $\\bar \\nabla \\cdot\\bar q = 0 $, εξίσωση συνέχειας.\n",
    "* $\\displaystyle \\frac{{\\partial \\bar q}}{{\\partial t}} + \\bar q\\cdot\\bar \\nabla \\bar q =  - \\frac{1}{\\rho }\\bar \\nabla p + \\frac{\\mu }{\\rho } \\bar \\nabla ^2 \\bar q$, εξίσωση ορμής.\n",
    "\n",
    "Στην ανωτέρω εξίσωση ορμής δεν έχουμε την επίδραση εξωτερικού πεδίου δυνάμεων. Εκλέγουμε χαρακτηριστικά μεγέθη αναφοράς του συστήματος, π.χ. χαρακτηριστικό μήκος $L$, χαρακτηριστική ταχύτητα $U$ και θεωρούμε τα εξής **αδιάστατα μεγέθη**\n",
    "\n",
    "$$\n",
    "x' = \\frac{x}{L},\\,\\,y' = \\frac{y}{L},\\,\\,z' = \\frac{z}{L},\\,\\,u' = \\frac{u}{U},\\,\\,v' = \\frac{v}{U},\\,\\,w' = \\frac{w}{U}, t' = \\frac{t}{{L/U}},\\,\\,p' = \\frac{p}{{\\rho U^2 }}\n",
    "$$ (5eq34)\n",
    "\n",
    "Εισάγοντας τις σχέσεις {eq}`5eq34` στις εξισώσεις συνέχειας και ορμής, παίρνουμε:\n",
    "\n",
    "$$\n",
    "\\frac{U}{L}\\left( {\\frac{{\\partial u'}}{{\\partial x'}} + \\frac{{\\partial v'}}{{\\partial y'}} + \\frac{{\\partial w'}}{{\\partial z'}}} \\right) = 0 \\Rightarrow \\frac{{\\partial u'}}{{\\partial x'}} + \\frac{{\\partial v'}}{{\\partial y'}} + \\frac{{\\partial w'}}{{\\partial z'}} = 0 \\Rightarrow \\bar \\nabla \\cdot \\bar q' = 0\n",
    "$$\n",
    "\n",
    "όπου $\\bar q' = (u', v', w')$ είναι η αδιάστατη ταχύτητα.\n",
    "\n",
    "Ομοίως για την $x$ εξίσωση ορμής θα έχουμε ότι:\n",
    "\n",
    "$$\n",
    "\\begin{gathered} \\displaystyle\n",
    "  \\frac{{U^2 }}{L}\\left( {\\frac{{\\partial u'}}{{\\partial t'}}} \\right) + \\frac{{U^2 }}{L}\\left( {u'\\frac{{\\partial u'}}{{\\partial x'}} + v'\\frac{{\\partial u'}}\n",
    "{{\\partial y'}} + w'\\frac{{\\partial u'}}{{\\partial z'}}} \\right) =  - \\frac{{U^2 }}{L}\\left( {\\frac{{\\partial p'}}{{\\partial x'}}} \\right) + \\left( {\\frac{{\\mu U}}{{\\rho L^2 }}} \\right)\\left( {\\frac{{\\partial ^2 u'}}{{\\partial x'^2 }} + \\frac{{\\partial ^2 u'}}{{\\partial y'^2 }} + \\frac{{\\partial ^2 u'}}{{\\partial z'^2 }}} \\right) \\Rightarrow \\\\\n",
    "\\displaystyle \\frac{{\\partial u'}}{{\\partial t'}} + u'\\frac{{\\partial u'}}{{\\partial x'}} + v'\\frac{{\\partial u'}}{{\\partial y'}} + w'\\frac{{\\partial u'}}{{\\partial z'}} =  - \\; \\frac{{\\partial p'}}{{\\partial x'}} + \\frac{\\mu }{{\\rho UL}}\\left( {\\frac{{\\partial ^2 u'}}{{\\partial x'^2 }} + \\frac{{\\partial ^2 u'}}{{\\partial y'^2 }} + \\frac{{\\partial ^2 u'}}{{\\partial z'^2 }}} \\right)\n",
    "\\end{gathered}\n",
    "$$\n",
    "\n",
    "Όμοια αποτελέσματα δίνουν και οι άλλες δύο εξισώσεις ορμής κατά την $y$ και $z$ διεύθυνση.\n",
    "\n",
    "Ο αριθμός $\\displaystyle \\frac{\\rho U L}{\\mu} = \\displaystyle \\frac{U L}{\\nu}$, ονομάζεται **αριθμός Reynolds** και εκφράζει:\n",
    "\n",
    "$$\n",
    "Re = \\frac{{\\rho UL}}{\\mu } =\\frac{\\mbox{Δυνάμεις αδρανείας}}{\\mbox{Δυνάμεις τριβής}}\n",
    "$$\n",
    "\n",
    "άρα τελικά οι εξισώσεις ορμής σε **αδιάστατη μορφή** γράφονται :\n",
    "\n",
    "$$\n",
    "\\frac{{\\partial \\bar q'}}{{\\partial t'}} + \\bar q'\\cdot\\bar \\nabla \\bar q' =  - \\bar \\nabla  p' + \\frac{1}{{Re}}\\bar \\nabla ^2 \\bar q'\n",
    "$$\n",
    "\n",
    "όπου $q'$, $p'$ είναι η αδιάστατη ταχύτητα και πίεση, αντίστοιχα.\n",
    "\n",
    "```{admonition} Παρατήρηση\n",
    ":class: tip\n",
    "Οι αδιάστατες εξισώσεις ορμής ασυμπίεστου ρευστού με σταθερό ιξώδες, όταν ο αριθμός Reynolds ($Re$) είναι υψηλός, χωρίς επίδρασης εξωτερικού πεδίου δυνάμεων, παίρνουν την εξής μορφή:\n",
    "\n",
    "$$\n",
    "\\displaystyle \\frac{D \\bar q'}{Dt} =  - \\displaystyle  \\bar \\nabla p'\n",
    "$$\n",
    "\n",
    "δηλαδή, το ρευστό συμπεριφέρεται σαν **ιδανικό  ρευστό** και μπορούμε να χρησιμοποιήσουμε τις εξισώσεις Euler.\n",
    "\n",
    "Όταν ο αριθμός $Re << 1$, οι εξισώσεις Navier-Stokes παίρνουν την  εξής μορφή:\n",
    "\n",
    "$$\n",
    "0 =  - \\displaystyle  \\bar \\nabla p'+\\frac{1}{Re} \\bar \\nabla^2 \\bar q'\n",
    "$$\n",
    "\n",
    "Σε αυτή την περίπτωση έχουμε τις λεγόμενες **βραδείες ή έρπουσες ροές ή ροές Stokes**.\n",
    "```\n",
    "\n",
    "Περισσότερες πληροφορίες σχετικά με την αδιαστατοποίηση των εξισώσεων Navier - Stokes ο αναγνώστης μπορεί να βρει στα συγγράμματα {cite}`kaf1,xenostzirtzi,kaf3,Patankar,Schlichting,White`. \n",
    "\n",
    "## Εφαρμογές\n",
    "\n",
    "1. Θεωρήστε την ανιξωδική εξίσωση του Burger,\n",
    "\n",
    "    $$\n",
    "    \\begin{gathered}\n",
    "     u_t  + u \\, u_x  = 0 \\\\ \n",
    "     u(x,0) = u_0 (x) \\\\ \n",
    "     \\end{gathered}\n",
    "    $$\n",
    "\n",
    "    Με εφαρμογή της μεθόδου των χαρακτηριστικών να βρεθεί το $x(t)$.\n",
    "\n",
    "    **Απάντηση:** Κίνηση σε καμπύλη, πάνω στη χαρακτηριστική,\n",
    "\n",
    "    $$\n",
    "    \\frac{dx}{ds} = u\\,,\\,\\,\\,\\,\\frac{dt}{ds} = 1,\\,\\,\\,\\,\\delta \\eta \\lambda .\\,\\,\\,\\,\\,\\frac{du}{ds} = u\\frac{\\partial u}{\\partial x} + \\frac{\\partial u}{\\partial t} = 0 ,\n",
    "    $$\n",
    "\n",
    "    Οπότε, από την παραπάνω σχέση μπορούμε να γράψουμε ότι,\n",
    "\n",
    "    $$\n",
    "     \\begin{gathered}\n",
    "     \\frac{{dx}}{{dt}} = u(x(t),t) \\\\ \n",
    "     x(0) = x_0  \\\\ \n",
    "     \\end{gathered} \n",
    "    $$\n",
    "\n",
    "    Ολοκληρώνοντας έχουμε ότι, $x(t) = x_0  + \\int_{t_0 }^t {u(x,t)dt}$.\n",
    "\n",
    "\n",
    "2. Να βρεθεί το είδος των εξισώσεων, (α) μονοδιάστατη εξίσωση διάχυσης, $u_t  = k \\, u_{xx}$, (β) μονοδιάστατη κυματική εξίσωση, $u_{tt}  = a^2 \\, u_{xx}$, (γ) εξίσωση Laplace, $u_{xx} + u_{yy} = 0$, (δ) εξίσωση Poisson, $u_{xx} + u_{yy} = f(x,y)$, (ε) εξίσωση διάχυσης στο χώρο, $u_t  = k \\, \\nabla ^2 u$, (ζ) κυματική εξίσωση στο χώρο, $u_{tt}  = a^2 \\, \\nabla ^2 u$.\n",
    "\n",
    "    **Απάντηση:** Ο χαρακτηρισμός της εξίσωσης γίνεται με την βοήθεια των συντελεστών των παραγώγων μέγιστης τάξης της εξίσωσης και της διακρίνουσας των συντελεστών, $\\Delta = b^2 - a \\, c$.\n",
    "\n",
    "    (α) Για την μονοδιάστατη εξίσωση διάχυσης, $u_t  = k \\, u_{xx}$, έχουμε, $a = 1$, $b = 0$, $c = 0$, οπότε, $\\Delta = b^2 - a \\, c = 0$, άρα η ΜΔΕ είναι παραβολικού τύπου.\n",
    "\n",
    "    (β) Για την μονοδιάστατη κυματική εξίσωση, $u_{tt}  = a^2 \\, u_{xx}$, έχουμε, $a = a^2$, $b = 0$, $c = -1$, οπότε, $\\Delta = b^2 - a \\, c = a^2 > 0$, άρα η ΜΔΕ είναι υπερβολικού τύπου.\n",
    "\n",
    "    (γ) Για την εξίσωση Laplace, $u_{xx} + u_{yy} = 0$, έχουμε, $a = 1$, $b = 0$, $c = 1$, οπότε, $\\Delta = b^2 - a \\, c = -1 < 0$, άρα η ΜΔΕ είναι ελλειπτικού τύπου. Όμοια με το πρόσημο των ιδιοτιμών του πίνακα $A$. Οπότε, \n",
    "\n",
    "    $$\n",
    "    A = \\left[ {\\begin{array}{*{20}c}\n",
    "       1 & 0  \\\\\n",
    "       0 & 1  \\\\\n",
    "    \\end{array}} \\right]\n",
    "    $$\n",
    "\n",
    "    με $\\lambda_1 = \\lambda_2 = 1$. Δηλαδή, δύο ρίζες ομόσημες, άρα ελλειπτικού τύπου.\n",
    "\n",
    "    (δ) Για την εξίσωση Poisson, $u_{xx} + u_{yy} = f(x,y)$, όμοια με την παραπάνω, έχουμε, $ u_{xx}  + 0\\,u_{xy}  + u_{yy}  - f(x,y) = 0 $, ο πίνακας $A$ είναι και σε αυτή την περίπτωση, \n",
    "\n",
    "    $$\n",
    "    A = \\left[ {\\begin{array}{*{20}c}\n",
    "       1 & 0  \\\\\n",
    "       0 & 1  \\\\\n",
    "    \\end{array}} \\right]\n",
    "    $$\n",
    "\n",
    "    Δηλαδή, δύο ρίζες ομόσημες, άρα ελλειπτικού τύπου.\n",
    "\n",
    "    (ε) Για την εξίσωση διάχυσης στο χώρο, $u_t  = k \\, \\nabla ^2 u$, έχουμε τέσσερις ανεξάρτητες μεταβλητές, $x, y, z, t$, οπότε,\n",
    "\n",
    "    $$\n",
    "     u_{xx}  + 0\\,u_{xy}  + 0\\,u_{xz}  + 0\\,u_{xt}  + 0\\,u_{yx}  + u_{yy}  + 0\\,u_{yz}  + 0\\,u_{yt} + \\\\\n",
    "     + 0\\,u_{zx}  + 0\\,u_{zy}  + u_{zz}  + 0\\,u_{zt}  + 0\\,u_{tx}  + 0\\,u_{ty}  + 0\\,u_{tz}  + 0\\,u_{tt}  - \\frac{1}{k}u_t  = 0\n",
    "    $$ \n",
    "\n",
    "\n",
    "    Συνεπώς ο πίνακας $A$ είναι,\n",
    "\n",
    "    $$\n",
    "    A = \\left[ {\\begin{array}{*{20}c}\n",
    "       1 & 0 & 0 & 0  \\\\\n",
    "       0 & 1 & 0 & 0  \\\\\n",
    "       0 & 0 & 1 & 0  \\\\\n",
    "       0 & 0 & 0 & 0  \\\\\n",
    "    \\end{array}} \\right]\n",
    "    $$\n",
    "\n",
    "    με ιδιοτιμές $\\lambda_1 = \\lambda_2 = \\lambda_3 = 1$, $\\lambda_4 = 0$. Δηλαδή, τρείς ιδιοτιμές ομόσημες και μια μηδενική, άρα παραβολικού τύπου.\n",
    "\n",
    "    (ζ) Για την κυματική εξίσωση στο χώρο, $u_{tt}  = a^2 \\, \\nabla ^2 u$, έχουμε,\n",
    "\n",
    "    $$\n",
    "     u_{xx}  + 0\\,u_{xy}  + 0\\,u_{xz}  + 0\\,u_{xt}  + 0\\,u_{yx}  + u_{yy}  + 0\\,u_{yz}  + 0\\,u_{yt} + \\\\\n",
    "     + 0\\,u_{zx}  + 0\\,u_{zy}  + u_{zz}  + 0\\,u_{zt}  + 0\\,u_{tx}  + 0\\,u_{ty}  + 0\\,u_{tz} - \\frac{1}{{a^2 }}u_{tt}  = 0\n",
    "    $$\n",
    "\n",
    "    Συνεπώς ο πίνακας $A$ είναι,\n",
    "\n",
    "    $$\n",
    "    A = \\left[ {\\begin{array}{*{20}c}\n",
    "       1 & 0 & 0 & 0  \\\\\n",
    "       0 & 1 & 0 & 0  \\\\\n",
    "       0 & 0 & 1 & 0  \\\\\n",
    "       0 & 0 & 0 & -1/a^2  \\\\\n",
    "    \\end{array}} \\right]\n",
    "    $$\n",
    "\n",
    "    με ιδιοτιμές $\\lambda_1 = \\lambda_2 = \\lambda_3 = 1$, $\\lambda_4 = -\\frac{1}{a^2}$. Δηλαδή, τρείς ιδιοτιμές με το ίδιο πρόσημο και μια με αντίθετο, άρα υπερβολικού τύπου.\n",
    "\n",
    "3. Η επίπεδη και αστρόβιλη ροή ομογενούς και ασυμπιέστου ρευστού περιγράφεται από το σύστημα των εξισώσεων, σε διανυσματική και καρτεσιανή μορφή, \n",
    "\n",
    "    $$\n",
    "      \\begin{gathered}\n",
    "      \\bar \\nabla  \\cdot \\bar q = 0 \\Rightarrow \\frac{\\partial u}{\\partial x} + \\frac{\\partial v}{\\partial y} = 0   \\\\\n",
    "      \\bar \\nabla \\times \\bar q = 0 \\Rightarrow \\frac{\\partial u}{\\partial y} - \\frac{\\partial v}{\\partial x} = 0   \\\\ \n",
    "    \\end{gathered} \n",
    "    $$ (ex1)\n",
    "\n",
    "    με $\\bar q = (u,v)$ το διάνυσμα της ταχύτητας. Να δείξετε ότι το παραπάνω σύστημα είναι ελλειπτικού τύπου με τη μεθοδο χαρακτηρισμού συστημάτων. Να οδηγηθείτε στο ίδιο αποτέλεσμα εισάγοντας τη συνάρτηση δυναμικού $\\Phi$ και ανάγοντας το σύστημα σε μια ΜΔΕ 2ης τάξης.\n",
    "\n",
    "    **Απάντηση:** Έχουμε ότι, $u=u(x,y)$ και $v=v(x,y)$, οπότε,\n",
    "\n",
    "    $$\n",
    "    du = u_x dx + u_y dy,\\,\\,\\,\\,\\,\\,dv = v_x dx + v_y dy\n",
    "    $$ (ex2)\n",
    "\n",
    "    άρα το σύστημα των εξισώσεων {eq}`ex1`-{eq}`ex2`, γράφεται,\n",
    "\n",
    "    $$\n",
    "     \\begin{array}{l}\n",
    "     u_x  + 0\\,u_y  + 0\\,v_x  + v_y  = 0 \\\\ \n",
    "     0\\,u_x  + u_y  - v_x  + 0\\,v_y  = 0 \\\\ \n",
    "     dx\\,u_x  + dy\\,u_y  + 0\\,v_x  + 0\\,v_y  = du \\\\ \n",
    "     0\\,u_x  + 0\\,u_y  + dx\\,v_x  + dy\\,v_y  = dv \\\\ \n",
    "     \\end{array}\n",
    "    $$\n",
    "\n",
    "    με  \n",
    "\n",
    "    $$\n",
    "    A = \\left[ {\\begin{array}{*{20}c}\n",
    "       1 & 0 & 0 & 1  \\\\\n",
    "       0 & 1 & { - 1} & 0  \\\\\n",
    "       {dx} & {dy} & 0 & 0  \\\\\n",
    "       0 & 0 & {dx} & {dy}  \\\\\n",
    "    \\end{array}} \\right]\n",
    "    $$\n",
    "\n",
    "    Θέτοντας την ορίζουσα $A$ ίση με μηδέν και αναπτύσσοντας, καταλήγουμε στην χαρακτηριστική εξίσωση,\n",
    "\n",
    "    $$\n",
    "    \\left( {\\frac{{dy}}{{dx}}} \\right)^2  + 1 = 0,\\,\\,\\,\\mu \\varepsilon \\,\\,\\,\\Delta  < 0\n",
    "    $$\n",
    "\n",
    "    οπότε το δοθέν σύστημα είναι ελλειπτικού τύπου. Εισάγοντας τη συνάρτηση δυναμικού $\\Phi$, επειδή η ροή είναι αστρόβιλή, υπάρχει το δυναμικό της ταχύτητας, έτσι ώστε,\n",
    "\n",
    "    $$\n",
    "    u =  - \\frac{{\\partial \\Phi }}{{\\partial x}}\\,\\,\\,\\,\\,\\kappa \\alpha \\iota \\,\\,\\,\\,\\,v =  - \\frac{{\\partial \\Phi }}{{\\partial y}}\n",
    "    $$\n",
    "\n",
    "    Η εξίσωση του αστρόβιλου πεδίου ροής ικανοποιείται αυτόματα, ενώ η εξίσωση συνέχειας γίνεται,\n",
    "\n",
    "    $$\n",
    "    \\frac{\\partial }{{\\partial x}}\\left( { - \\frac{{\\partial \\Phi }}{{\\partial x}}} \\right) + \\frac{\\partial }{{\\partial y}}\\left( { - \\frac{{\\partial \\Phi }}{{\\partial y}}} \\right) = 0 \\Rightarrow  - \\Phi _{xx}  - \\Phi _{yy}  = 0 \\Rightarrow \\nabla ^2 \\Phi  = 0\n",
    "    $$\n",
    "\n",
    "    που είναι η εξίσωση Laplace, προφανώς ελλειπτικου τύπου.\n",
    "\n",
    "4. Οι αδιάστατες εξισώσεις που περιγράφουν τη μόνιμη, διδιάστατη ροή, ιδανικού και ασυμπιέστου ρευστού, χωρίς πεδίο εξωτερικών δυνάμεων είναι,\n",
    "\n",
    "    $$\n",
    "    \\begin{gathered}\n",
    "      \\quad \\;\\frac{\\partial u}{\\partial x} + \\frac{\\partial v}{\\partial y} = 0 \\\\\n",
    "      u\\frac{\\partial u}{\\partial x} + v\\frac{\\partial u}{\\partial y} =  - \\frac{\\partial p}{\\partial x} \\\\\n",
    "      u\\frac{\\partial v}{\\partial x} + v\\frac{\\partial v}{\\partial y} =  - \\frac{\\partial p}{\\partial y} \\\\ \n",
    "    \\end{gathered}\n",
    "    $$\n",
    "\n",
    "    Να χαρακτηρίσετε το παραπάνω σύστημα ΜΔΕ.\n",
    "\n",
    "    **Απάντηση:** Οι άγνωστες συναρτήσεις είναι, $u$, $v$ και $p$. Για τον χαρακτηρισμό του συστήματος 1ης τάξης, θα είναι συνολικά έξι ποσότητες, οι $u_x$, $u_y$, $v_x$, $v_y$, $p_x$ και $p_y$. Το σύστημα τότε γράφεται,\n",
    "\n",
    "    $$\n",
    "    \\left( {\\begin{array}{*{20}c}\n",
    "       1 & 0 & 0 & 1 & 0 & 0  \\\\\n",
    "       u & v & 0 & 0 & 1 & 0  \\\\\n",
    "       0 & 0 & u & v & 0 & 1  \\\\\n",
    "       {dx} & {dy} & 0 & 0 & 0 & 0  \\\\\n",
    "       0 & 0 & {dx} & {dy} & 0 & 0  \\\\\n",
    "       0 & 0 & 0 & 0 & {dx} & {dy}  \\\\\n",
    "    \\end{array}} \\right)\\,\\left( {\\begin{array}{*{20}c}\n",
    "       {u_x }  \\\\\n",
    "       {u_y }  \\\\\n",
    "       {v_x }  \\\\\n",
    "       {v_y }  \\\\\n",
    "       {p_x }  \\\\\n",
    "       {p_y }  \\\\\n",
    "    \\end{array}} \\right) = \\left( {\\begin{array}{*{20}c}\n",
    "       0  \\\\\n",
    "       0  \\\\\n",
    "       0  \\\\\n",
    "       {du}  \\\\\n",
    "       {dv}  \\\\\n",
    "       {dp}  \\\\\n",
    "    \\end{array}} \\right)\n",
    "    $$\n",
    "\n",
    "    Αναπτύσσοντας την ορίζουσα $A$ του πίνακα των συντελεστών των αγνώστων και θέτοντας το ανάπτυγμα αυτό ίσο με μηδέν, παίρνουμε τελικά ότι,\n",
    "\n",
    "    $$\n",
    "    (dy)^2 \\left( {u\\,dy - v\\,dx} \\right) + (dx)^2 \\left( {u\\,dy - v\\,dx} \\right) = 0 \\Rightarrow \\left( {u\\,dy - v\\,dx} \\right)[(dy)^2  + (dx)^2 ] = 0\n",
    "    $$\n",
    "\n",
    "    απ' όπου, \n",
    "\n",
    "    $$\n",
    "    u\\,dy - v\\,dx = 0 \\Rightarrow \\frac{{dy}}{{dx}} = \\frac{v}{u} \\,\\,\\,\\,\\,\\,\\eta^{'} \\,\\,\\,\\,\\, \\frac{{dx}}{u} = \\frac{{dy}}{v}\n",
    "    $$\n",
    "\n",
    "    Η εξίσωση $A = 0$ έχει μια μόνο λύση και συνπεπώς το σύστημα είναι παραβολικού τύπου. Προκύπτει η εξίσωση των ρευματικών γραμμών που είναι και η χαρακτηριστική εξίσωση.\n",
    "  \n",
    "**Ασκήσεις για λύση**\n",
    "\n",
    "1. Να βρεθεί το είδος της εξίσωσης, $(1 + x^2 )u_{xx}  - 2xy\\,u_{xy}  + (1 + y^2 )u_{yy}  = 0$.\n",
    "\n",
    "2. Η μόνιμη στρωτή ροή ασυμπιέστου ρευστού στο οριακό στρώμα πάνω από ημιάπειρη επίπεδη πλάκα, παράλληλη προς το ομοιόμορφο ρεύμα περιγάφεται από τις εξισώσεις,\n",
    "\n",
    "    $$\n",
    "     \\begin{gathered}\n",
    "    \\displaystyle \\frac{\\partial u}{\\partial x} + \\frac{\\partial v}{\\partial y} = 0 \\\\ \n",
    "     u \\displaystyle \\frac{\\partial u}{\\partial x} + v \\frac{\\partial u}{\\partial y} - \\frac{1}{Re} \\,\\frac{\\partial ^2 u}{\\partial y^2 } = 0 \\\\ \n",
    "     \\end{gathered} \n",
    "    $$\n",
    "\n",
    "    όπου $Re$ είναι ο αριθμός Reynolds. Να δείξετε ότι το σύστημα είναι παραβολικού τύπου και να υποδείξετε κατάλληλες αρχικές και συνοριακές συνθήκες για τις $u$ και $v$.\n",
    "\n",
    "3. Η ΜΔΕ 2ης τάξης, $\\displaystyle \\frac{\\partial^2 u}{\\partial x \\partial t} = 0$, είναι υπερβολικού τύπου. Να μετατρέψετε την εξίσωση σ' ένα ισοδύναμο σύστημα. Να δείξετε ότι και αυτό θα είναι υπερβολικού τύπου και ότι οι χαρακτηριστικές του καμπύλες είναι οι άξονες $x$ και $t$.\n"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.7.6"
  }
 },
 "nbformat": 4,
 "nbformat_minor": 4
}
