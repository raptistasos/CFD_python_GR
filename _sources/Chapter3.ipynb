{
 "cells": [
  {
   "cell_type": "markdown",
   "id": "5294c7d3-1aae-4ad8-8d84-a858a8720829",
   "metadata": {},
   "source": [
    "# Βασικές αριθμητικές μέθοδοι για προβλήματα Ρευστοδυναμικής\n",
    "\n",
    "## Περίληψη\n",
    "\n",
    "Στην πρώτη ενότητα αυτού του κεφαλαίου αποδεικνύονται με τη βοήθεια του αναπτύγματος Taylor τα βασικά αριθμητικά σχήματα της μεθόδου πεπερασμένων διαφορών (Μ.Π.Δ.), όπως οι εμπρόσθιες, οπίσθιες και κεντρικές πεπερασμένες διαφορές (Π.Δ.). Παρουσιάζονται επίσης αριθμητικά σχήματα που μπορούν να χρησιμοποιούν διαφορετικά σημεία του πλέγματος από αυτά που χρησιμοποιούν τα βασικά αριθμητικά σχήματα των Π.Δ. Παρουσιάζονται οι έννοιες του σφάλματος αποκοπής, δηλαδή η διαφορά μεταξύ της μερικής παραγώγου ή και ολόκληρης της Μ.Δ.Ε. και της αναπαράστασής της μέσω των Π.Δ., και η έννοια της συμβατότητας του αριθμητικού σχήματος. Ένα αριθμητικό σχήμα είναι συμβατό όταν το όριο του σφάλματος αποκοπής ($\\text{σ.α.}$) τείνει στο μηδέν καθώς οι χωρικές διαστάσεις των αποστάσεων των σημείων τείνουν στο μηδέν. Παρουσιάζονται οι έννοιες της ευστάθειας και της σύγκλισης ενός αριθμητικού σχήματος. Εισάγεται η μέθοδος των πεπερασμένων όγκων (Μ.Π.Ο.) και τα αριθμητικά σχήματα που προκύπτουν από αυτήν τη μέθοδο. Η Μ.Π.Ο. έχει αναπτυχθεί κυρίως για προβλήματα Ρευστοδυναμικής. Τέλος, παρουσιάζεται η φασματική μέθοδος η οποία είναι μια αριθμητική μέθοδος υψηλότερης ακρίβειας σε σχέση με τις Μ.Π.Δ. και Μ.Π.Ο.\n",
    "\n",
    "**Προαπαιτούμενη γνώση**: Βασικές γνώσεις Συνήθων/Μερικών Διαφορικών Εξισώσεων, Ρευστομηχανικής και Αριθμητικής Ανάλυσης.\n",
    "\n",
    "## Μέθοδος των πεπερασμένων διαφορών\n",
    "\n",
    "### Βασικοί ορισμοί και έννοιες\n",
    "\n",
    "Η βασική ιδέα της Μ.Π.Δ. για την αριθμητική επίλυση Μ.Δ.Ε. είναι η μετατροπή του συνεχούς προβλήματος σε διακριτό, το οποίο μπορεί να επιλυθεί με τη βοήθεια Η/Υ. Αρχικά, το συνεχές χωρίο $\\Omega$, όπου ορίζεται η άγνωστη συνάρτηση, διακριτοποιείται σε ένα σύνολο κομβικών σημείων (grid points) $P_{i,j}$, γνωστό ως υπολογιστικό πλέγμα. Στη συνέχεια, η Μ.Δ.Ε. προσεγγίζεται με μια εξίσωση διαφορών σε κάθε κομβικό σημείο. Η διαδικασία διακριτοποίησης, δηλαδή η προσέγγιση των παραγώγων της συνάρτησης $u$ μέσω Π.Δ. στα κομβικά σημεία του υπολογιστικού πλέγματος, καθώς και η εφαρμογή των αντίστοιχων συνθηκών, μετατρέπει το αρχικό πρόβλημα σε ένα σύστημα αλγεβρικών εξισώσεων. Η μορφή του συστήματος αυτού (γραμμικό ή μη γραμμικό) εξαρτάται από τη φύση της αρχικής Μ.Δ.Ε.\n",
    "\n",
    "Ας θεωρήσουμε μια συνάρτηση $u$ δύο μεταβλητών, $u = u(x,y)$, η οποία ορίζεται στο χωρίο $\\Omega$ του {numref}`Σχήματος %s <fig:k3_2>`. Η συνάρτηση αυτή ικανοποιεί την εξίσωση:\n",
    "\n",
    "$$\n",
    "L(u) = f(x,y), \\,\\,\\,\\, f \\in \\Omega,\n",
    "$$ (eq:k3_1)\n",
    "\n",
    "σε κάθε εσωτερικό σημείο του χωρίου $\\Omega$, καθώς και τις συνθήκες στο σύνορο $\\partial \\Omega$. Για την εφαρμογή της Μ.Π.Δ., μπορούμε να διακριτοποιήσουμε το συνεχές χωρίο $\\Omega$ χαράσσοντας ευθείες παράλληλες προς τους άξονες $x$ και $y$, οι οποίες απέχουν μεταξύ τους σταθερή (ή όχι) απόσταση $\\Delta x = h$ και $\\Delta y = k$ με $h \\ne k$. Τα σημεία τομής των ευθειών καθορίζουν ένα υπολογιστικό πλέγμα αποτελούμενο από κομβικά σημεία $P_{i,j}$ με $1 \\le i \\le N$ και $1 \\le j \\le M$.\n",
    "\n",
    "```{figure} Figures/chapter3/Sxima_Cont_Discr.svg\n",
    "---\n",
    "scale: 180\n",
    "name: fig:k3_2\n",
    "---\n",
    "(α) Το συνεχές χωρίο ολοκλήρωσης $\\Omega$ με σύνορο $\\partial \\Omega$, (β) Διακριτοποίηση του χωρίου ολοκλήρωσης $\\Omega$.\n",
    "```\n",
    "\n",
    "Έπειτα προσεγγίζουμε τη Μ.Δ.Ε., εξίσωση {eq}`eq:k3_1`, καθώς και τις συνοριακές συνθήκες που ικανοποιεί η $u$ στο σύνορο $\\partial \\Omega$, με κάποιο σχήμα Π.Δ. Αν, για παράδειγμα, ο διαφορικός τελεστής $L$ περιέχει την παράγωγο $\\frac{\\partial}{\\partial x}$, μπορούμε να αντικαταστήσουμε τη μερική παράγωγο $\\frac{\\partial u}{\\partial x}$ με τη διαφορά:\n",
    "\n",
    "$$\n",
    "\\frac{\\partial u}{\\partial x} = \\frac{u(x+\\Delta x, y) - u(x, y)}{\\Delta x} = \\frac{u_{i+1,j} - u_{i,j}}{h} .\n",
    "$$ (eq:k3_2)\n",
    "\n",
    "Οπότε, αντί του συνεχούς προβλήματος, έχουμε τώρα να επιλύσουμε ένα σύστημα αλγεβρικών εξισώσεων ως προς τις τιμές της συνάρτησης $u$ στα διακριτά κομβικά σημεία του υπολογιστικού πλέγματος, εσωτερικά του χωρίου $\\Omega$. Από την επίλυση του συστήματος αυτού, εφόσον είναι εφικτό, θα προκύψουν προσεγγιστικές τιμές της $u$ στα σημεία $P_{i,j}$ του $\\Omega$ και όχι σε κάθε σημείο $P \\in \\Omega$. Εάν θέλουμε να υπολογίσουμε τις τιμές της συνάρτησης $u$ και των παραγώγων της σε ενδιάμεσα σημεία, απαιτείται η εφαρμογή κατάλληλων μεθόδων της Αριθμητικής Ανάλυσης {cite}`kaf4`.\n",
    "\n",
    "```{epigraph}\n",
    "Η εφαρμογή της Μ.Π.Δ. είναι απλή και αποτελεσματική. Η σωστή  εφαρμογή της απαιτεί όμως γνώσεις και εμπειρία. Η αντικατάσταση του συνεχούς προβλήματος με ένα αλγεβρικό σύστημα συνοδεύεται από μαθηματικά ζητήματα, όπως η επάρκεια, η ακρίβεια, η σύγκλιση και η ευστάθεια της μεθόδου, τα οποία ενδεχομένως να μην είναι εύκολο να αντιμετωπιστούν {cite}`kaf4`.\n",
    "```\n",
    "\n",
    "## Βασικά σχήματα της Μ.Π.Δ.\n",
    "\n",
    "Για την εφαρμογή των αριθμητικών σχημάτων ας θεωρήσουμε μια συνάρτηση $u = u(x,y)$ δύο μεταβλητών που ικανοποιεί κάποια Μ.Δ.Ε. σε ένα ορθογώνιο χωρίο $\\Omega$ του επιπέδου $xy$. Ένα παράδειγμα της διακριτοποίησης του χωρίου $\\Omega$ φαίνεται στο παρακάτω σχήμα, {numref}`Σχήμα %s <fig:k3_FD>`. Τα διάφορα σημεία του χωρίου $\\Omega$ και του συνόρου $\\partial \\Omega$ προσδιορίζονται τώρα από τα κομβικά σημεία $(i,j)$ σημεία του υπολογιστικού πλέγματος.\n",
    "\n",
    "```{figure} Figures/chapter3/computational_grid.svg\n",
    "---\n",
    "scale: 120\n",
    "name: fig:k3_FD\n",
    "---\n",
    "Aπλοποιημένο παράδειγμα της διακριτοποίησης του χωρίου $\\Omega$ με τη Μ.Π.Δ.\n",
    "```\n",
    "\n",
    "Οι παράγωγοι της συνάρτησης $u$ σε κάθε κομβικό σημείο $(i, j)$ εκφράζονται μέσω της τιμής της $u$ στο σημείο $(i, j)$ αλλά και των γειτονικών του. Συμβολίζουμε με $u(x , y) = u_{i,j}$, χρησιμοποιώντας το σημείο $(x , y)$ ως «σημέιο αναφοράς» ως προς τα γειτονικά του σημεία στο υπολογιστικό πλέγμα. Έτσι, για τα γειτονικά κομβικά σημεία, έχουμε\n",
    "\n",
    "$$\n",
    "\\begin{gathered}\n",
    "\tu_{i+1 , j} = u(x + \\Delta x , y), \\,\\,\\, u_{i-1 , j} = u(x - \\Delta x , y), \\\\\n",
    "     u_{i , j+1} = u(x , y + \\Delta y), \\,\\,\\, u_{i , j-1} = u(x , y - \\Delta y) \n",
    "\\end{gathered}\n",
    "$$ (eq:k3_2b)\n",
    "\n",
    "Σε πολλά προβλήματα της Ρευστομηχανικής, όπου εφαρμόζεται αριθμητική ολοκλήρωση σε διαδοχικά χρονικά βήματα (marching problems), η μεταβολή της χωρικής μεταβλητής, π.χ. $x$, συμβολίζεται συνήθως με το δείκτη $i$, ενώ η μεταβολή της χρονικής μεταβλητής, $t$, συμβολίζεται συνήθως με το δείκτη $n$. Δηλαδή, $u_j^n$, $u_j^{n+1}$, $u_{j-1}^{n-1}$ κ.λπ.\n",
    "\n",
    "Η αντικατάσταση ή καλύτερα η προσέγγιση μιας παραγώγου από μια Π.Δ. προκύπτει από τον ίδιο τον ορισμό της παραγώγου,\n",
    "\n",
    "$$\n",
    "\\frac{\\partial u}{\\partial x}\\bigg|_{(x , y)} = \\lim\\limits_{\\Delta x \\to 0} \\frac{u(x + \\Delta x , y) - u(x , y)}{\\Delta x}.\n",
    "$$\n",
    "\n",
    "Εάν λοιπόν η συνάρτηση $u$ είναι συνεχής, αναμένουμε ότι το πηλίκο των διαφορών, $\\frac{u(x + \\Delta x , y) - u(x , y)}{\\Delta x}$, αποτελεί μια καλή προσέγγιση της μερικής παραγώγου $\\frac{\\partial u}{\\partial x}$, για αρκετά μικρές τιμές της διαμέρισης, $\\Delta x$. Άλλωστε, από το θεώρημα μέσης τιμής για συνεχείς συναρτήσεις γνωρίζουμε ότι υπάρχει ένα $\\xi$ τέτοιο ώστε $x < \\xi < x + \\Delta x$, και\n",
    "\n",
    "$$\n",
    "\\frac{\\partial u}{\\partial x}\\bigg|_{(\\xi , y)} = \\frac{u(x + \\Delta x , y) - u(x , y)}{\\Delta x}\n",
    "$$ (eq:k3_2c)\n",
    "\n",
    "Η προσέγγιση αυτή μέσω των Π.Δ. μπορεί να εκφραστεί καλύτερα μέσω των αναπτυγμάτων των συναρτήσεων σε σειρά Taylor, όπως περιγράφεται παρακάτω,\n",
    "\n",
    "$$\n",
    "u(x + \\Delta x , y) = u(x , y) + \\frac{\\partial u}{\\partial x}\\bigg|_{(x , y)} \\Delta x + \\frac{\\partial^2 u}{\\partial x^2}\\bigg|_{(x , y)} \\frac{(\\Delta x)^2}{2!} + \\cdots + \\frac{\\partial^n u}{\\partial x^n}\\bigg|_{\\xi} \\frac{(\\Delta x)^n}{n!},  \n",
    "$$ (eq:k3_2d)\n",
    "\n",
    "όπου $x < \\xi < x + \\Delta x$. Ο τελευταίος όρος της εξίσωσης {eq}`eq:k3_2d` είναι το υπόλοιπο της σειράς Taylor της $u(x + \\Delta x , y)$. Οπότε η προσέγγιση της $\\frac{\\partial u}{\\partial x}\\bigg|_{(x , y)}$ στη γειτονιά του σημείου $(x , y)$ με μια προς τα εμπρός Π.Δ. (forward finite difference) δίνεται μέσω της παρακάτω σχέσης:\n",
    "\n",
    "$$\n",
    "\\frac{\\partial u}{\\partial x}\\bigg|_{(x , y)} = \\frac{u(x + \\Delta x , y) - u(x , y)}{\\Delta x} - \\frac{\\partial^2 u}{\\partial x^2}\\bigg|_{(x , y)} \\frac{(\\Delta x)}{2!} - ...\n",
    "$$ (eq:k3_2e)\n",
    "\n",
    "ή αναφερόμενοι στο σημείο $(i, j)$, η σχέση {eq}`eq:k3_2e` γράφεται ως,\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{u_{i + 1 , j} - u_{i , j}}{\\Delta x} + \\text{σ.α.}\n",
    "$$ (eq:k3_2f)\n",
    "\n",
    "Όπου με $\\text{σ.α.}$ ορίζουμε το σφάλμα αποκοπής του αριθμητικού σχήματος. Οπότε, ως $\\text{σ.α.}$, θεωρούμε το άθροισμα όλων εκείνων των όρων που παραλείπονται από τη σχέση {eq}`eq:k3_2e` για να γραφεί η σχέση {eq}`eq:k3_2f`. Είναι ουσιαστικά η διαφορά μεταξύ των τιμών της μερικής παραγώγου $\\frac{\\partial u}{\\partial x}$ στο σημείο $(i , j)$ και της αντίστοιχης προσέγγισής της με την Μ.Π.Δ.\n",
    "\n",
    "Είναι χρήσιμο και σκόπιμο να χαρακτηρίσουμε την οριακή συμπεριφορά του $\\text{σ.α.}$ χρησιμοποιώντας το συμβολισμό του «μεγάλου όμικρον του Landau» ($O$), δηλαδή για τη συγκεκριμένη περίπτωση να γράψουμε ότι,\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{u_{i + 1 , j} - u_{i , j}}{\\Delta x} + O(\\Delta x) \\approx \\frac{u_{i + 1 , j} - u_{i , j}}{\\Delta x}    \n",
    "$$ (eq:k3_2g)\n",
    "\n",
    "Αυτό σημαίνει ότι,\n",
    "\n",
    "$$\n",
    "  |\\text{σ.α.}| \\le k |\\Delta x| , \\,\\,\\, \\Delta x \\to 0, \\,\\,\\, k = \\text{σταθ.}\n",
    "$$ (eq:k3_2h)\n",
    "\n",
    "Το σύμβολο $\\approx$ δεν αναπαριστά την έννοια της ισότητας, αλλά την έννοια της προσέγγισης. Ο παραπάνω τρόπος προσέγγισης της μερικής παραγώγου $\\frac{\\partial u}{\\partial x}$ δεν είναι ο μοναδικός. Μπορούμε εναλλακτικά να αντικαταστήσουμε τη μερική παράγωγο με το ανάπτυγμα κατά Taylor της $u(x - \\Delta x , y)$. Σε αυτή την περίπτωση,  \n",
    "\n",
    "$$\n",
    "u(x - \\Delta x , y) = u(x , y) - \\frac{\\partial u}{\\partial x}\\bigg|_{(x , y)} \\Delta x + \\frac{\\partial^2 u}{\\partial x^2}\\bigg|_{(x , y)} \\frac{(\\Delta x)^2}{2!} - \\frac{\\partial^3 u}{\\partial x^3}|_{(x , y)} \\frac{(\\Delta x)^3}{3!} + \\cdots .\n",
    "$$ (eq:k3_2i)\n",
    "\n",
    "Οπότε, η αναπαράσταση της μερικής παραγώγου $\\frac{\\partial u}{\\partial x}$ μέσω μιας προς τα πίσω Π.Δ. (backward finite difference) θα είναι η εξής:\n",
    "\n",
    "$$\n",
    "\\frac{\\partial u}{\\partial x}\\bigg|_{(x , y)} = \\frac{u(x , y) - u(x - \\Delta x , y)}{\\Delta x} + O(\\Delta x)\n",
    "$$ (eq:k3_2j)\n",
    "\n",
    "ή\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{u_{i , j} - u_{i - 1 , j}}{\\Delta x} + O(\\Delta x) \\approx \\frac{u_{i , j} - u_{i - 1 , j}}{\\Delta x}.\n",
    "$$ (eq:k3_2k)\n",
    "\n",
    "Αφαιρώντας τώρα την {eq}`eq:k3_2i` από την {eq}`eq:k3_2d` παίρνουμε την εξής έκφραση,\n",
    "\n",
    "$$\n",
    "u(x + \\Delta x , y) - u(x - \\Delta x , y) = 2 \\frac{\\partial u}{\\partial x}\\bigg|_{(x , y)} \\Delta x +  \\frac{\\partial^3 u}{\\partial x^3}\\bigg|_{(x , y)} \\frac{(\\Delta x)^3}{3!} + ... ,\n",
    "$$ (eq:k3_2l)\n",
    "\n",
    "απ' όπου τελικά προκύπτει η αναπαράσταση της μερικής παραγώγου $\\frac{\\partial u}{\\partial x}$ μέσω της «κεντρικής πεπερασμένης διαφοράς» (central finite difference), δηλαδή η σχέση,\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{u_{i + 1 , j} - u_{i - 1 , j}}{2 \\Delta x} + O(\\Delta x)^2 \\approx \\frac{u_{i + 1 , j} - u_{i - 1 , j}}{2 \\Delta x}\n",
    "$$ (eq:k3_2m)\n",
    "\n",
    "````{epigraph}\n",
    "Θα πρέπει να σημειώσουμε ότι παρόλο που η προσέγγιση της εξίσωσης {eq}`eq:k3_2m` έχει σφάλμα αποκοπής δεύτερης τάξης αυτό δεν σημαίνει αναγκαστικά ότι η εφαρμογή της θα οδηγήσει σε ακριβέστερες και πιο χρήσιμες αριθμητικές τεχνικές. Θα δούμε πιο κάτω ότι η αντικατάσταση της μερικής παραγώγου του χρόνου, δηλαδή $\\frac{\\partial u}{\\partial t}$, στην εξίσωση διάχυσης, $\\frac{\\partial u}{\\partial x} = D \\frac{\\partial^2 u}{\\partial x^2}$, με κεντρικές πεπερασμένες διαφορές δίνει πάντοτε ένα ασταθές αριθμητικό σχήμα.\n",
    "````\n",
    "\n",
    "Προσθέτοντας τώρα τις σχέσεις {eq}`eq:k3_2i` και {eq}`eq:k3_2d` παίρνουμε την εξής έκφραση για τη δεύτερης τάξης παράγωγο $\\frac{\\partial^2 u}{\\partial x^2}$,\n",
    "\n",
    "$$\n",
    "\\frac{\\partial^2 u}{\\partial x^2}\\bigg|_{(i , j)} = \\frac{u_{i + 1 , j} - 2 u_{i , j} + u_{i - 1 , j}}{(\\Delta x)^2} + O(\\Delta x)^2 \\approx \\frac{u_{i + 1 , j} - 2 u_{i , j} + u_{i - 1 , j}}{(\\Delta x)^2}\n",
    "$$ (eq:k3_2n)\n",
    "\n",
    "Εκφράσεις για τη $\\frac{\\partial u}{\\partial y}$ αντίστοιχες των προηγουμένων εκφράσεων για τη μερική παράγωγο ως προς $x$ καθώς και για τη μερική παράγωγο δεύτερης τάξης, $\\frac{\\partial^2 u}{\\partial y^2}$, παίρνουμε κατά τον ίδιο ακριβώς τρόπο αναπτύσσοντας σε σειρά Taylor τη συνάρτηση $u$ στα σημεία $(x , y + \\Delta y)$ και $(x , y - \\Delta y)$. Έτσι, έχουμε για τις εμπρόσθιες διαφορές ότι,\n",
    "\n",
    "$$\n",
    "\\frac{\\partial u}{\\partial y}\\bigg|_{(i , j)} = \\frac{u_{i , j + 1} - u_{i , j}}{\\Delta y} + O(\\Delta y) \\approx \\frac{u_{i , j + 1} - u_{i , j}}{\\Delta y}\n",
    "$$ (eq:k3_2o)\n",
    "\n",
    "Για τις οπίσθιες διαφορές έχουμε ότι\n",
    "\n",
    "$$\n",
    "\\frac{\\partial u}{\\partial y}\\bigg|_{(i , j)} = \\frac{u_{i , j} - u_{i , j - 1}}{\\Delta y} + O(\\Delta y) \\approx \\frac{u_{i , j} - u_{i , j - 1}}{\\Delta y}\n",
    "$$ (eq:k3_2p)\n",
    "\n",
    "Για τις κεντρικές διαφορές έχουμε ότι\n",
    "\n",
    "$$\n",
    "\\frac{\\partial u}{\\partial y}\\bigg|_{(i , j)} = \\frac{u_{i , j + 1} - u_{i , j - 1}}{2 (\\Delta y)} + O(\\Delta y)^2 \\approx \\frac{u_{i , j + 1} - u_{i , j - 1}}{2 (\\Delta y)}\n",
    "$$ (eq:k3_2q)\n",
    "\n",
    "και, τέλος, για την παράγωγο δεύτερης τάξης έχουμε ότι\n",
    "\n",
    "$$\n",
    "\\frac{\\partial u}{\\partial y}\\bigg|_{(i , j)} = \\frac{u_{i , j + 1} - 2 u_{i , j} + u_{i , j - 1}}{(\\Delta y)^2} + O(\\Delta y)^2 \\approx \\frac{u_{i , j + 1} - 2 u_{i , j} + u_{i , j - 1}}{(\\Delta y)^2}\n",
    "$$ (eq:k3_2r)\n",
    "\n",
    "````{epigraph}\n",
    "Σε πολλά προβλήματα της Ρευστομηχανικής εμφανίζονται μικτές μερικές παράγωγοι στις Μ.Δ.Ε. που προκύπτουν, όπως για παράδειγμα $\\frac{\\partial^2 u}{\\partial x \\partial y}$, $\\frac{\\partial^3 u}{\\partial x^2 \\partial y}$, κ.λπ. Οι μικτές αυτές παράγωγοι εμφανίζονται ακόμα και σε απλές εξισώσεις όπως για παράδειγμα η εξίσωση του Laplace όταν εφαρμόσουμε κάποιο μετασχηματισμό συντεταγμένων που δεν είναι ορθογώνιες.\n",
    "````\n",
    "\n",
    "Για να προσεγγίσουμε τις μικτές μερικές παραγώγους μέσω των Π.Δ., αναπτύσσουμε τη συνάρτησή μας σε σειρές Taylor για δύο ή περισσότερες ανεξάρτητες μεταβλητές. Η έκφραση που παίρνουμε είναι σαφώς πιο πολύπλοκη, όπως χαρακτηριστικά φαίνεται στην παρακάτω έκφραση,\n",
    "\n",
    "$$\n",
    "\\begin{gathered}\n",
    "u(x + \\Delta x , y + \\Delta y) = u(x , y) + \\left[\\Delta x \\frac{\\partial}{\\partial x} + \\Delta y \\frac{\\partial}{\\partial y}\\right] u\\big|_{(x , y)} + \\\\ \n",
    "\\frac{1}{2!} \\left[\\Delta x \\frac{\\partial}{\\partial x} + \\Delta y \\frac{\\partial}{\\partial y}\\right]^2 u\\big|_{(x , y)} + \\cdots + \\frac{1}{n!} \\left[\\Delta x \\frac{\\partial}{\\partial x} + \\Delta y \\frac{\\partial}{\\partial y}\\right]^n u\\big|_{(x + \\xi \\Delta x , y + \\xi \\Delta y)}, \\,\\,\\, 0 \\le \\xi \\le 1,   \n",
    "\\end{gathered}\n",
    "$$ (eq:k3_2s)\n",
    "\n",
    "όπου οι ποσότητες που είναι υψωμένες σε δύναμη σημαίνουν την αντίστοιχη διαφόριση, δηλαδή,\n",
    "\n",
    "$$\n",
    "\\begin{gathered}\n",
    "\\left[\\Delta x \\frac{\\partial}{\\partial x} + \\Delta y \\frac{\\partial}{\\partial y}\\right]^2 u =\n",
    "\\left[\\frac{\\partial^2}{\\partial x^2} (\\Delta x)^2 + 2 \\frac{\\partial^2}{\\partial x \\partial y} \\Delta x \\Delta y + \\frac{\\partial^2}{\\partial y^2} (\\Delta y)^2\\right] u = \\\\ \n",
    "\\frac{\\partial^2 u}{\\partial x^2} (\\Delta x)^2 + 2 \\frac{\\partial^2 u}{\\partial x \\partial y} \\Delta x \\Delta y + \\frac{\\partial^2 u}{\\partial y^2} (\\Delta y)^2 .\n",
    "\\end{gathered}\n",
    "$$ (eq:k3_2t)\n",
    "\n",
    "Για τον υπολογισμό της μικτής παραγώγου $\\frac{\\partial^2 u}{\\partial x \\partial y}$, που συνήθως συναντάμε στις εφαρμογές της Ρευστομηχανικής, μπορούμε να εφαρμόσουμε τη σχέση {eq}`eq:k3_2t` και να καταλήξουμε στην παρακάτω έκφραση κεντρικών διαφορών,\n",
    "\n",
    "$$\n",
    "\\frac{\\partial^2 u}{\\partial x \\partial y}\\bigg|_{(i , j)} = \\frac{u_{i + 1 , j + 1} - u_{i + 1 , j - 1} - u_{i - 1 , j + 1} + u_{i - 1 , j - 1}}{4 (\\Delta y)^2} + O(\\Delta x)^2 + O(\\Delta y)^2\n",
    "$$ (eq:k3_2u)\n",
    "\n",
    "Για να πάρουμε την παραπάνω σχέση {eq}`eq:k3_2u`, εργαζόμαστε ως εξής:\n",
    "\n",
    "$$\n",
    "\\begin{gathered}\n",
    "\\frac{\\partial^2 u}{\\partial x \\partial y}\\bigg|_{(i , j)} = \\left[ \\frac{\\partial}{\\partial x} (\\frac{\\partial u}{\\partial y}) \\right]_ {(i , j)} =\\frac{\\frac{\\partial u}{\\partial y}\\bigg|_{(i + 1 , j)} - \\frac{\\partial u}{\\partial y}\\bigg|_{(i - 1 , j)}}{2 (\\Delta y)} + O(\\Delta x)^2 + O(\\Delta y)^2 = \\\\ \n",
    "\\frac{1}{2 (\\Delta x)} \\left[\\frac{u_{i + 1 , j + 1} - u_{i + 1 , j - 1}}{2 (\\Delta y)} - \\frac{u_{i - 1 , j + 1} - u_{i - 1 , j - 1}}{2 (\\Delta y)} \\right] + O(\\Delta x)^2 + O(\\Delta y)^2\n",
    "\\end{gathered}\n",
    "$$ (eq:k3_2v)\n",
    "\n",
    "Εφαρμόζουμε δηλαδή τον ορισμό των κεντρικών πεπερασμένων διαφορών για την $\\frac{\\partial}{\\partial x}\\bigg|_ {(i , j)}$ μιας συνάρτησης που είναι η $\\frac{\\partial u}{\\partial y}$ και εφαρμόζοντας πάλι τον ίδιο ορισμό για τα κομβικά σημεία $(i + 1 , j)$ και $(i - 1 , j)$, αντίστοιχα.\n",
    "\n",
    "````{epigraph}\n",
    "Οι τρεις προσεγγίσεις που αναπτύχθηκαν σε αυτή την ενότητα για τις μερικές παραγώγους, εμπρόσθιες, κεντρικές και οπίσθιες πεπερασμένες διαφορές, οδηγούν σε τρία αντίστοιχα αριθμητικά σχήματα που εφαρμόζονται για την αριθμητική επίλυση Μ.Δ.Ε. ή και συστημάτων αυτών. Το καθένα αριθμητικό σχήμα έχει τις δικές του ιδιαιτερότητες κατά την επίλυση διαφορετικών φυσικών προβλημάτων.\n",
    "````\n",
    "\n",
    "### Άλλα αριθμητικά σχήματα Π.Δ.\n",
    "\n",
    "Πολλές φορές είναι αναγκαίο να προσεγγίσουμε παραγώγους σ' ένα σημείο $(i , j)$ μέσω της μεθόδου των Π.Δ. χρησιμοποιώντας σημεία του πλέγματος που βρίσκονται προς τη μία πλευρά του σημείου $(i , j)$ και όχι εκατέρωθεν αυτού. Αυτό πολλές φορές γίνεται αναγκαίο όταν το σημείο $(i , j)$ βρίσκεται κοντά στο σύνορο του χωρίου $\\Omega$.\n",
    "\n",
    "Έστω ότι θέλουμε να προσεγγίσουμε τη μερική παράγωγο $\\frac{\\partial u}{\\partial x}\\bigg|_ {(i , j)}$ με τη βοήθεια μιας μεθόδου Π.Δ. που χρησιμοποιεί σημεία που βρίσκονται μόνο προς τα αριστερά του σημείου $(i , j)$ και επί της ίδιας ευθείας, όπως για παράδειγμμα τα κομβικά σημεία $(i-1, j)$, $(i-2, j)$ κ.λπ. Έστω ότι θα θέλαμε επίσης η ακρίβεια της αναπαράστασης αυτής να είναι δεύτερης τάξης και γι' αυτό θα χρησιμοποιήσουμε όσα κομβικά σημεία του πλέγματος είναι απαραίτητο. Συνεπώς, είναι απαραίτητο να αναπτύξουμε σε σειρά Taylor τις συναρτήσεις $u_{i-1, j}$, $u_{i-2, j}$ κ.λπ. γύρω από το σημείο $(i , j)$ και να λύσουμε ως προς τη $\\frac{\\partial u}{\\partial x}\\bigg|_ {(i , j)}$ από τις εκφράσεις αυτές, κατά τέτοιο τρόπο ώστε το σφάλμα αποκοπής να είναι $O(\\Delta x)^2$. Έτσι λοιπόν έχουμε ότι,\n",
    "\n",
    "$$\n",
    "u_{i-1, j} = u_{i, j} + \\frac{\\partial u}{\\partial x}\\bigg|_{(i , j)} (- \\Delta x) + \\frac{\\partial^2 u}{\\partial x^2}\\bigg|_{(i , j)} \\frac{(- \\Delta x)^2}{2 !} + \\frac{\\partial^3 u}{\\partial x^3}\\bigg|_{(i , j)} \\frac{(- \\Delta x)^3}{3 !} + \\cdots\n",
    "$$ (eq:k3_2w1)\n",
    "\n",
    "$$\n",
    "u_{i-2, j} = u_{i, j} + \\frac{\\partial u}{\\partial x}\\bigg|_{(i , j)} (- 2 \\Delta x) + \\frac{\\partial^2 u}{\\partial x^2}\\bigg|_{(i , j)} \\frac{(- 2 \\Delta x)^2}{2 !} + \\frac{\\partial^3 u}{\\partial x^3}\\bigg|_{(i , j)} \\frac{(- 2 \\Delta x)^3}{3 !} + \\cdots\n",
    "$$ (eq:k3_2w2)\n",
    "\n",
    "Αφού $u_{i-1, j} = u(x - \\Delta x , y)$, $u_{i-2, j} = u(x - 2 \\Delta x , y)$, κ.λπ. Λύνοντας την εξίσωση {eq}`eq:k3_2w2` ως προς $\\frac{\\partial u}{\\partial x}\\bigg|_ {(i , j)}$, παίρνουμε,\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{1}{2 \\Delta x} (u_{i , j} - u_{i-2 , j}) + \\frac{\\partial^2 u}{\\partial x^2}\\bigg|_{(i , j)} \\Delta x + O(\\Delta x)^2 .\n",
    "$$ (eq:k3_2x)\n",
    "\n",
    "Η ανωτέρω έκφραση αποτελεί προσέγγιση με $\\text{σ.α.}$ της τάξης του $\\Delta x$ λόγω της εμφάνισης του όρου $\\frac{\\partial^2 u}{\\partial x^2}\\bigg|_{(i , j)} \\Delta x$. Για να βελτιώσουμε λοιπόν την ακρίβεια επιλύουμε τη σχέση {eq}`eq:k3_2w1` ως προς τον όρο αυτό παίρνοντας,\n",
    "\n",
    "$$\n",
    "(\\Delta x) \\frac{\\partial^2 u}{\\partial x^2}\\bigg|_{(i , j)} = \\frac{2}{\\Delta x} (u_{i-1 , j} - u_{i , j}) + 2 \\frac{\\partial u}{\\partial x}\\bigg|_{(i , j)} + O(\\Delta x)^2 .\n",
    "$$ (eq:k3_2x2)\n",
    "\n",
    "και αντικαθιστούμε τη σχέση {eq}`eq:k3_2x2` στη σχέση {eq}`eq:k3_2x` απ' όπου τελικά παίρνουμε,\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{1}{2 \\Delta x} (u_{i-2 , j} - 4 u_{i-1 , j} + 3 u_{i , j}) + O(\\Delta x)^2 .\n",
    "$$ (eq:k3_2x3)\n",
    "\n",
    "Η ανωτέρω αναπαράσταση της $\\frac{\\partial u}{\\partial x}\\bigg|_{(i , j)}$ είναι τάξης $(\\Delta x)^2$ και περιέχει τα σημεία $(i-1, j)$, $(i-2, j)$, τα οποία βρίσκονται και τα δύο στα αριστερά του θεωρούμενου σημείου $(i , j)$.\n",
    "\n",
    "Υπάρχει και ένας άλλος τρόπος, πιο σύντομος και αποτελεσματικός, που μπορεί να μας οδηγήσει στο ίδιο αποτέλεσμα. Αν πολλαπλασιάσουμε τη σχέση {eq}`eq:k3_2w2` επί $\\alpha$ και τη σχέση {eq}`eq:k3_2w1` επί $\\beta$ και προσθέσουμε τις σχέσεις που προκύπτουν κατά μέλη, τότε ο συντελεστής της μερικής παραγώγου, $\\frac{\\partial u}{\\partial x}\\bigg|_{(i , j)}$ είναι $- 2 \\alpha - \\beta$, ενώ της δεύτερης μερικής παραγώγου $\\frac{\\partial^2 u}{\\partial x^2}\\bigg|_{(i , j)}$, είναι $\\frac{2 \\alpha + \\beta}{2}$. Αν απαιτήσουμε τώρα να έχουμε $- 2 \\alpha - \\beta = 1$ και $\\frac{2 \\alpha + \\beta}{2} = 0$, η λύση του συστήματος μας δίνει $\\alpha = 1/2$ και $\\beta = - 2$.\n",
    "\n",
    "Έτσι πολλαπλασιάζοντας τη σχέση {eq}`eq:k3_2w1` επί $-2$ και τη σχέση {eq}`eq:k3_2w2` επί $1/2$, προσθέτοντας κατά μέλη και λύνοντας ως προς $\\frac{\\partial u}{\\partial x}\\bigg|_{(i , j)}$ παίρνουμε τη σχέση {eq}`eq:k3_2x3`.\n",
    "\n",
    "Εργαζόμενοι με τον ίδιο τρόπο μπορούμε να βρούμε αντίστοιχη έκφραση για την πρώτης τάξης παράγωγο, $\\frac{\\partial u}{\\partial x}\\bigg|_{(i , j)}$, η οποία να περιέχει σημεία που βρίσκονται μόνο προς τα δεξιά του σημείου $(i , j)$. Μια τέτοια έκφραση είναι η παρακάτω:\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{1}{2 \\Delta x} (- 3 u_{i , j} + 4 u_{i+1 , j} - u_{i+2 , j}) + O(\\Delta x)^2 .\n",
    "$$ (eq:k3_2x4)\n",
    "\n",
    "Χρησιμοποιώντας ως βασικό εργαλείο το ανάπτυγμα μιας συνάρτησης σε σειρά Taylor, μπορούμε να πάρουμε προσεγγίσεις των παραγώγων μιας συνάρτησης, οποιασδήποτε τάξης, με Π.Δ. και οι οποίες θα περιέχουν κομβικά σημεία προς τη μια πλευρά μόνο του σημείου $(i , j)$. Έτσι, μπορεί να δειχθεί ότι η $\\frac{\\partial^2 u}{\\partial x^2}\\bigg|_{(i , j)}$ μπορεί να προσεγγιστεί μέσω των εκφράσεων,\n",
    "\n",
    "$$\n",
    "\\frac{\\partial^2 u}{\\partial x^2} \\bigg|_{(i , j)} = \\frac{1}{(\\Delta x)^2} (u_{i , j} - 2 u_{i-1 , j} + u_{i-2 , j}) + O(\\Delta x)\n",
    "$$ (eq:k3_2x5)\n",
    "\n",
    "$$\n",
    "\\frac{\\partial^2 u}{\\partial x^2} \\bigg|_{(i , j)} = \\frac{1}{(\\Delta x)^2} (2 u_{i , j} - 5 u_{i-1 , j} + 4 u_{i-2 , j} - u_{i-3 , j}) + O(\\Delta x)^2\n",
    "$$ (eq:k3_2x6)\n",
    "\n",
    "με $\\text{σ.α.}$ της τάξης του $\\Delta x$ και $(\\Delta x)^2$, αντίστοιχα.\n",
    "\n",
    "Είναι προφανές ότι μπορεί κανείς να διατυπώσει εύκολα ανάλογες εκφράσεις και για τις παραγώγους της $u$ ως προς $y$. Στην περίπτωση αυτή δεν έχει παρά να αντικαταστήσει το $\\Delta x$ με $\\Delta y$ και τη μεταβολή των δεικτών του $i$ με εκείνη του $j$. Πράγματι η σχέση {eq}`eq:k3_2x5` για παράδειγμα θα γίνει,\n",
    "\n",
    "$$\n",
    "\\frac{\\partial^2 u}{\\partial x^2}\\bigg|_{(i , j)} = \\frac{1}{(\\Delta y)^2} (u_{i , j} - 2 u_{i , j-1} + u_{i , j-2}) + O(\\Delta y) .\n",
    "$$ (eq:k3_2x7)\n",
    "\n",
    "## Σφάλμα αποκοπής, η έννοια της συμβατότητας αριθμητικού σχήματος\n",
    "\n",
    "Βασική ιδέα της Μ.Π.Δ. είναι η αντικατάσταση της Μ.Δ.Ε. και των συνθηκών που τη συνοδεύουν για να περιγράψουν το υπό μελέτη πρόβλημα, μ' ένα αλγεβρικό σύστημα εξισώσεων το οποίο θα επιλυθεί αριθμητικά δίνοντας μας τις τιμές της άγνωστης συνάρτησης στα κομβικά σημεία του υπολογιστικού πλέγματος $(i, j)$. Έστω λοιπόν μια Μ.Δ.Ε. της οποίας οι όροι, δηλαδή οι μερικές παράγωγοι, αναπαρίστανται από ένα αριθμητικό σχήμα Π.Δ. με σφάλμα αποκοπής που το συμβολίζουμε ως $\\text{σ.α.}$.\n",
    "\n",
    "```{admonition} Ορισμός\n",
    "Το σφάλμα αποκοπής, $\\text{σ.α.}$, ενός αριθμητικού σχήματος είναι η διαφορά μεταξύ της μερικής παραγώγου ή ολοκλήρωσης της Μ.Δ.Ε. και της αναπαράστασης της μέσω της Μ.Π.Δ. Η αναπαράσταση αυτή των Π.Δ. θα λέμε ότι είναι «συμβατή» ή «συνεπής» (consistent) προς την αντίστοιχη Μ.Δ.Ε. ή τη μερική παράγωγο, εάν η διαφορά μεταξύ της αναπαριστώμενης ποσότητας και της αντίστοιχης Π.Δ., δηλαδή το σφάλμα αποκοπής, τείνει στο μηδέν καθώς το βήμα του πλέγματος εκλεπτύνεται, δηλαδή $h, k \\to 0$.\n",
    "```\n",
    "\n",
    "Αυτό σημαίνει ότι η λύση του αλγεβρικού συστήματος θα τείνει προς την αναλυτική λύση της Μ.Δ.Ε. σε κάθε κομβικό σημείο του πλέγματος $(i,j)$, καθώς το πλέγμα εκλεπτύνεται. Μπορούμε λοιπόν να πούμε ότι μια αριθμητική αναπαράσταση ή ένα σχήμα Π.Δ. είναι συμβατό όταν,\n",
    "\n",
    "$$\n",
    "\\lim\\limits_{h, k \\to 0} (\\text{σ.α.}) = 0.\n",
    "$$ (eq:k3_3)\n",
    "\n",
    "Σε όλα τα αριθμητικά σχήματα που αναπτύχθηκαν στις προηγούμενες ενότητες αυτού του κεφαλαίου, το $\\text{σ.α.}$ προσδιορίζεται από κάποιον όρο που περιείχε τον παράγοντα $h = \\Delta x$ ή $k = \\Delta y$ ή δυνάμεις αυτών. Οι όροι αυτοί τείνουν στο μηδέν επειδή $h, k \\to 0$. Υπάρχουν όμως και αριθμητικά σχήματα Π.Δ., τα οποία συναντάμε πολλές φορές σε διάφορες εφαρμογές με εμπρόσθιες χρονικές διαφορές και κεντρικές χωρικές διαφορές, όπου το $\\text{σ.α.}$ είναι $O(\\Delta t / \\Delta x)$. Σε αυτή την περίπτωση το σχήμα θα είναι συμβατό, όταν ο λόγος $(\\Delta t / \\Delta x) \\to 0$, καθώς τα $\\Delta t, \\Delta x \\to 0$.\n",
    "\n",
    "Για τη μελέτη του $\\text{σ.α.}$ και της συμβατότητας ενός αριθμητικού σχήματος ένα πολύ σημαντικό εργαλείο είναι οι σειρές Taylor της άγνωστης συνάρτησης $u$. Για να καταδείξουμε τη σπουδαιότητα των σειρών Taylor, θα χρησιμοποιήσουμε το αριθμητικό σχήμα της εξίσωσης {eq}`eq:k3_4`, για το οποίο θα υποθέσουμε ότι δεν γνωρίζουμε την τάξη του $\\text{σ.α.}$. Γράφουμε λοιπόν το εξής,\n",
    "\n",
    "$$\n",
    "\\frac{\\partial u}{\\partial x}\\bigg|_{i , j} = - \\frac{1}{2 \\Delta x} (u_{i+2 , j} - 4 u_{i+1 , j} + 3 u_{i , j}) + \\text{σ.α.}.\n",
    "$$ (eq:k3_4)\n",
    "\n",
    "Η παραπάνω σχέση αναπαριστά προσεγγιστικά τη μερική παράγωγο $\\frac{\\partial u}{\\partial x}$ στο κομβικό σημείο $(i , j)$. Επομένως, οι εκφράσεις της $u$ στα γειτονικά σημεία ($u_{i+2 , j},  u_{i+1 , j}$ κ.λπ.) θα πρέπει να αντικατασταθούν από τα αντίστοιχα αναπτύγματά τους κατά Taylor ως προς το κομβικό σημείο $(i , j)$. Έτσι θα έχουμε ότι,\n",
    "\n",
    "$$\n",
    "u_{i+1 , j} = u_{i , j} + u_x \\Delta x + u_{xx} \\frac{\\Delta x ^2}{2 !} + u_{xxx} \\frac{\\Delta x ^3}{3 !} + \\cdots\n",
    "$$ (eq:k3_5)\n",
    "\n",
    "και  \n",
    "\n",
    "$$\n",
    "u_{i+2 , j} = u_{i , j} + u_x (2 \\Delta x) + u_{xx} \\frac{(2 \\Delta x)^2}{2 !} + u_{xxx} \\frac{(2 \\Delta x)^3}{3 !} +  \\cdots\n",
    "$$ (eq:k3_6)\n",
    "\n",
    "Αντικαθιστώντας τις {eq}`eq:k3_5` και {eq}`eq:k3_6` στην {eq}`eq:k3_4`, παίρνουμε ότι,\n",
    "\n",
    "$$\n",
    "\\begin{gathered}\n",
    "\\frac{\\partial u}{\\partial x}\\bigg|_{i , j} = \\frac{1}{2 \\Delta x} ( - 3 u_{i , j} + 4 u_{i , j} + 4 u_{\\Delta x} + 2 u_{xx} \\Delta x^2 + \\frac{2}{3} u_{xxx} \\Delta x^3 + ...  \\\\ \n",
    "\t- u_{i , j} - 2 u_x \\Delta x - 2 u_{xx} \\Delta x^2 - \\frac{4}{3} u_{xxx} \\Delta x^3 -  \\cdots ) + \\text{σ.α.},\n",
    "\\end{gathered}\n",
    "$$ (eq:k3_7)\n",
    "\n",
    "απ' όπου συμπεραίνουμε για το $\\text{σ.α.}$ ότι,\n",
    "\n",
    "$$\n",
    "\\text{σ.α.} = \\frac{\\partial u}{\\partial x}\\bigg|_{i , j} - u_x + \\frac{1}{3} u_{xxx} \\Delta x^2 + ... = \\frac{1}{3} u_{xxx} \\Delta x^2 + ...\n",
    "$$ (eq:k3_8)\n",
    "\n",
    "Από αυτό έπεται ότι το εν λόγω αριθμητικό σχήμα είναι συμβατό αφού το $\\text{σ.α.} \\to 0$ καθώς το $\\Delta x \\to 0$.\n",
    "\n",
    "Αυτά που αναπτύξαμε για το $\\text{σ.α.}$ και τη συμβατότητα ενός αριθμητικού σχήματος για τη μερική παράγωγο μπορούν να επεκταθούν και σε μια Μ.Δ.Ε. Έστω η γενική μορφή μιας Μ.Δ.Ε. δεύτερης τάξης,\n",
    "\n",
    "$$\n",
    "a u_{xx} + b u_{xy} + c u_{yy} + d u_x + e u_y + f u = g(x,y).\n",
    "$$ (eq:k3_9)\n",
    "\n",
    "Οι όροι της εξίσωσης {eq}`eq:k3_9` που δεν περιέχουν παραγώγους της άγνωστης συνάρτησης $u$ καλούνται πηγές (source terms). Το $\\text{σ.α.}$ για μια Μ.Δ.Ε. είναι το άθροισμα των $\\text{σ.α.}$ καθενός όρου της που εισάγει σφάλμα αποκοπής. Για να περιγράψουμε ακριβώς τη διαδικασία, θα θεωρήσουμε μια απλή Μ.Δ.Ε. όπως είναι η εξίσωση διάχυσης σε μία διάσταση,\n",
    "\n",
    "$$\n",
    "\\frac{\\partial u}{\\partial t} = k \\frac{\\partial^2 u}{\\partial x^2}.\n",
    "$$ (eq:k3_10)\n",
    "\n",
    "Εφαρμόζοντας εμπρόσθιες πεπερασμένες διαφορές για τις χρονικές παραγώγους και κεντρικές πεπερασμένες διαφορές για τις χωρικές (Forward Time Central Space, FTCS), η εξίσωση {eq}`eq:k3_10` προσεγγίζεται από την εξίσωση διαφορών ή την παρακάτω αλγεβρική εξίσωση για το εκάστοτε κομβικό σημείο,\n",
    "\n",
    "$$\n",
    "\\frac{1}{\\Delta t} (u_j ^{n+1} - u_j ^n) = \\frac{k}{\\Delta x^2} (u_{j+1} ^n - 2 u_j ^n + u_{j-1} ^n).\n",
    "$$ (eq:k3_11)\n",
    "\n",
    "Το σφάλμα αποκοπής του FTCS αριθμητικού σχήματος γνωρίζουμε ότι είναι $O(\\Delta t) + O(\\Delta x^2)$. Για τον προσδιορισμό του $\\text{σ.α.}$ μπορούμε να γράψουμε,\n",
    "\n",
    "$$\n",
    "\\frac{\\partial u}{\\partial t} - k \\frac{\\partial^2 u}{\\partial x^2} = \\frac{1}{\\Delta t} (u_j ^{n+1} - u_j ^n) - \\frac{k}{\\Delta x^2} (u_{j+1} ^n - 2 u_j ^n + u_{j-1} ^n) + \\text{σ.α.} = 0.\n",
    "$$ (eq:k3_12)\n",
    "\n",
    "Ας θεωρήσουμε το σημείο $(t_0 , x_0) = (n , j)$ στο οποίο θα αναφέρονται οι μερικές παράγωγοι της {eq}`eq:k3_12`. Οι συναρτήσεις $u_j ^{n+1} = u(t_0 + \\Delta t , x_0)$, $u_{j+1} ^{n} = u(t_0 , x_0  + \\Delta x)$ και $u_{j-1} ^{n} = u(t_0 , x_0  - \\Delta x)$ θα αντικατασταθούν στην {eq}`eq:k3_12` από τα αναπτύγματα Taylor και έτσι θα πάρουμε για το $\\text{σ.α.}$ την παρακάτω έκφραση,\n",
    "\n",
    "$$\n",
    "\\text{σ.α.} = - \\frac{1}{2} \\Delta t \\frac{\\partial^2 u}{\\partial t^2}\\bigg|_{n , j} + k \\frac{1}{12} \\Delta x^2 \\frac{\\partial^n u}{\\partial x^n}\\bigg|_{n , j} + ...\n",
    "$$ (eq:k3_13)\n",
    "\n",
    "Από την παραπάνω εξίσωση {eq}`eq:k3_13` συμπεραίνουμε ότι το $\\text{σ.α.}$ είναι $O(\\Delta t) + O(\\Delta x^2)$ και το εν λόγω αριθμητικό σχήμα είναι συμβατό με την εξίσωση διάχυσης {eq}`eq:k3_10`.\n",
    "\n",
    "Πρακτικά, επιλύουμε την αλγεβρική εξίσωση {eq}`eq:k3_11` την οποία εφαρμόζουμε σε κάθε εσωτερικό σημείο $(n , j)$ του χωρίου ολοκλήρωσης $\\Omega$ στο οποίο ορίζεται η συνάρτηση $u$, εφόσον έχουν δοθεί οι κατάλληλες αρχικές ($n = 1$) και συνοριακές ($j = 1 , j = J$) συνθήκες που συνοδεύουν τη Μ.Δ.Ε. {eq}`eq:k3_10`.\n",
    "\n",
    "````{epigraph}\n",
    "Παρατηρούμε ότι το FTCS αριθμητικό σχήμα για την εξίσωση {eq}`eq:k3_10` δίνει το «εκπεφρασμένο» (explicit) αριθμητικό σχήμα {eq}`eq:k3_11` το οποίο γράφεται και ως εξής:\n",
    "\n",
    "$$\n",
    "u_j^{n+1} = u_j ^n + k \\frac{\\Delta t}{(\\Delta x)^2} (u_{j+1} ^{n} - 2 u_j ^n + u_{j-1}^n) = \\lambda u_{j-1}^n + (1 - 2 \\lambda) u_j^n + \\lambda u_{j+1} ^n,\n",
    "$$ (eq:k3_14)\n",
    "\n",
    "όπου $\\lambda = k \\frac{\\Delta t}{(\\Delta x)^2}$, το οποίο ονομάζεται εκπεφρασμένο επειδή ο όρος $u_j^{n+1}$ δίνεται εκπεφρασμένα μέσω των γνωστών, από την προηγούμενη εκτίμηση, όρων του δεύτερου μέλους της εξίσωσης {eq}`eq:k3_14`.\n",
    "````\n",
    "Τέτοια προβλήματα που αναπτύσσουν βήμα προς βήμα μια υπολογιστική διαδικασία στο χρόνο καλούνται «προβλήματα βηματισμού» (marching problems). Στις επόμενες ενότητες θα παρουσιάσουμε αριθμητικά σχήματα που οδηγούν σε ένα συζευγμένο (implicit) αλγεβρικό σύστημα το οποίο θα απαιτεί την ταυτόχρονη επίλυση όλων των εξισώσεων που προκύπτουν από την εφαρμογή του αριθμητικού σχήματος σε όλα τα κομβικά σημεία του πλέγματος του χωρίου $\\Omega$ στο οποίο ορίζεται η λύση $u$ του υπό μελέτη προβλήματος. Συμφέρει πολλές φορές να εφαρμόσουμε μια επαναληπτική διαδικασία επίλυσης του συζευγμένου συστήματος η οποία θα οδηγήσει πιο γρήγορα στη λύση απ' ότι μια άμεση μέθοδος.\n",
    "\n",
    "## Ευστάθεια και σύγκλιση\n",
    "\n",
    "Κάθε σχήμα πεπερασμένων διαφορών πρέπει κατ' αρχάς να είναι συνεπές ή συμβατό. Αν ικανοποιείται η προϋπόθεση της συνέπειας του αριθμητικού σχήματος, τότε θα πρέπει όλη η διαδικασία επίλυσης ενός προβλήματος να αποτρέπει την ανάπτυξη σφαλμάτων στρογγυλοποίησης (roundoff errors). Η μέθοδος των Π.Δ. ανάγει την επίλυση μιας Μ.Δ.Ε. ή ενός συστήματος Μ.Δ.Ε. στην επίλυση ενός αλγεβρικού συστήματος. Η μη ακριβής επίλυση των αριθμητικών προσεγγίσεων που προκύπτουν από τη διακριτοποίηση της Μ.Δ.Ε. εκδηλώνεται ως ένα πρόσθετο σφάλμα που ονομάζεται σφάλμα στρογγυλοποίησης. Το σφάλμα στρογγυλοποίησης είναι γενικά μικρό, όμως σε διάφορες διαδικασίες επίλυσης, κυρίως επαναληπτικές, είναι δυνατόν να αυξάνεται πάρα πολύ. Αν συμβαίνει αυτό, τότε δημιουργείται το λεγόμενο σφάλμα συσσώρευσης, που μπορεί να οδηγήσει στη λεγόμενη αριθμητική αστάθεια της λύσης (induced instability) {cite}`kaf4`.\n",
    "\n",
    "Όπως τα σφάλματα αποκοπής εξαρτώνται από τα βήματα της διαμέρισης $h$ και $k$ του πλέγματος και τη σχέση που έχουν μεταξύ τους, έτσι και τα σφάλματα συσσώρευσης επηρεάζονται από τα μεγέθη των βημάτων αυτών κατ' αντίθετη όμως έννοια. Πράγματι, όταν τα βήματα της διαμέρισης $h$ και $k$ μειώνονται και τα σφάλματα αποκοπής μειώνονται, τα σφάλματα συσσώρευσης αυξάνονται.\n",
    "\n",
    "````{epigraph}\n",
    "Συνεχής, λοιπόν, μείωση του υπολογιστικού βήματος δεν οδηγεί κατ' ανάγκη σε ακριβέστερη λύση.\n",
    "````\n",
    "\n",
    "Θεωρούμε πάλι την εξίσωση διάχυσης $u_t = k u_{xx}$, η οποία αποτελεί ένα αντιπροσωπευτικό παράδειγμα Μ.Δ.Ε. όπου εφαρμόζεται μια υπολογιστική διαδικασία στο χρόνο, αυτό που καλέσαμε πιο πριν πρόβλημα βηματισμού. Υποθέτουμε ότι $\\hat{u} (x , t)$ είναι η ακριβής λύση της εξίσωσης διάχυσης που υπόκειται σε κάποιες αρχικές και συνοριακές συνθήκες, και $u_j^n = u(x_j , t_n)$ με $t_n = (n-1) k$, $x_j = (j-1) h$ είναι εκείνη η λύση που προκύπτει από μια προσέγγιση της Μ.Δ.Ε. με τη μέθοδο Π.Δ. Οι τιμές της αναλυτικής λύσης $\\hat{u} (x_j , t_n)$ και της προσεγγιστικής λύσης $u_j^n$ στο τυχαίο σημείο $(j , n)$ γενικά δεν ταυτίζονται και έστω $\\varepsilon$ η διαφορά των τιμών τους, δηλαδή,\n",
    "\n",
    "$$\n",
    "\\varepsilon = \\hat{u} (x_j , t_n) - u_j^n.\n",
    "$$ (eq:k3_15)\n",
    "\n",
    "Υπάρχουν δύο βασικά ερωτήματα για τη συμπεριφορά του σφάλματος $\\varepsilon$ σε σχέση με τα βήματα $h$, $k$ και το φυσικό αριθμό $n$.\n",
    "\n",
    "1. Ποιο είναι το $\\lim\\limits_{n \\to \\infty}|\\varepsilon|$ για $h, \\, k =$ σταθερά;\n",
    "2. Ποιό είναι το $\\lim\\limits_{h, k \\to 0}|\\varepsilon|$ για $n =$ σταθερό;\n",
    "\n",
    "Το δεύτερο ερώτημα συνδέεται άμεσα με το σφάλμα αποκοπής, καθώς και τα σφάλματα στρογγυλοποίησης και συσσώρευσης. Τα σφάλματα αποκοπής συνδέονται άμεσα με το αριθμητικό σχήμα που προσεγγίζει την αντίστοιχη Μ.Δ.Ε. ενώ τα σφάλματα συσσώρευσης συνδέονται με την αριθμητική διαδικασία ή τον αλγόριθμο επίλυσης του προβλήματος. Η συνεχής εκλέπτυνση του βήματος δεν οδηγεί κατ' ανάγκη σε ακριβέστερα αποτελέσματα και μάλιστα είναι δυνατόν η μείωση του υπολογιστικού βήματος να οδηγεί σε λύση η οποία να συγκλίνει στη λύση διαφορετικής εξίσωσης από αυτή που μελετάμε.\n",
    "\n",
    "Η μελέτη του πρώτου ερωτήματος που μας δείχνει πώς προχωράει η λύση στο χρόνο με σταθερό βήμα, επιτυγχάνεται για ένα ικανοποιητικό αριθμό Μ.Δ.Ε. με τη βοήθεια της ανάλυσης Fourier. Το ίδιο θέμα αντιμετωπίζεται επίσης με τη μελέτη των ιδιοτιμών του πίνακα που συνδέεται με το εφαρμοζόμενο αριθμητικό σχήμα. Η έννοια της ευστάθειας δεν είναι απόλυτα ξεκαθαρισμένη και με το αντικείμενο αυτό έχουν ασχοληθεί πολλοί ερευνητές. Περισσότερες λεπτομέρειες επί του θέματος αυτού μπορεί ο αναγνώστης να αναζητήσει στα συγγράμματα και τις εργασίες {cite}`kaf4,Richtmyer1967,strikwerda2004finite,Smith1985,Lax1956`.\n",
    "\n",
    "Για τα προβλήματα εκείνα όπου αναπτύσσεται μια πορεία αριθμητικής επίλυσης με διαδοχικά χρονικά βήματα, το αριθμητικό σχήμα θα ονομάζεται ευσταθές (stable) όταν τα υπάρχοντα σφάλματα δεν αυξάνονται κατά την εκτέλεση της αριθμητικής διαδικασίας από το ένα βήμα στο άλλο.\n",
    "\n",
    "```{admonition} Ορισμός\n",
    "Ένα αριθμητικό σχήμα Π.Δ. θα είναι αποδεκτό, για το είδος των προβλημάτων που μελετάμε, όταν ικανοποιεί τις έννοιες της συνέπειας (συμβατότητας) και της ευστάθειας. Ένα τέτοιο αριθμητικό σχήμα που ικανοποιεί τα παραπάνω είναι ένα συγκλίνον σχήμα. Η σύγκλιση εδώ έχει την έννοια ότι η λύση της εξίσωσης των Π.Δ. προσεγγίζει την ακριβή λύση της αντίστοιχης Μ.Δ.Ε., με τις ίδιες αρχικές και συνοριακές συνθήκες καθώς το υπολογιστικό πλέγμα συνεχώς εκλεπτύνεται, δηλαδή $h, k \\to 0$.\n",
    "```\n",
    "\n",
    "Τη σχέση μεταξύ συνέπειας, ευστάθειας και σύγκλισης μιας αριθμητικής μεθόδου διετύπωσε ο Peter Lax στο ακόλουθο θεώρημα.\n",
    "\n",
    "```{admonition} Θεώρημα ισοδυναμίας του Lax\n",
    "Εάν σε ένα καλώς τοποθετημένο πρόβλημα αρχικών τιμών (Π.Α.Τ.), το οποίο περιγράφεται από γραμμική Μ.Δ.Ε., η επιλεγείσα Μ.Π.Δ. είναι συνεπής, τότε η ευστάθεια είναι ικανή και αναγκαία συνθήκη για τη σύγκλιση.\n",
    "```\n",
    "\n",
    "Το θεώρημα αυτό είναι γνωστό ως θεώρημα ισοδυναμίας του Lax (Lax's Equivalence Theorem). Μερικές φορές ονομάζεται και θεώρημα Lax-Richtmyer, από τους Peter Lax και Robert D. Richtmyer. Περισσότερες πληροφορίες ο αναγνώστης μπορεί να βρει στα συγγράμματα και τις εργασίες {cite}`kaf4,Richtmyer1967,Lax1956`.\n",
    "\n",
    "```{figure} Figures/chapter3/Fig_FV.svg\n",
    "---\n",
    "scale: 130\n",
    "name: fig:k3_CV\n",
    "---\n",
    "Σχηματική αναπαράσταση των όγκων αναφοράς για ένα υπολογιστικό πλέγμα και το αριθμητικό σχήμα στον όγκο αναφοράς.\n",
    "```\n",
    "\n",
    "## Μέθοδος των πεπερασμένων όγκων\n",
    "\n",
    "Η Μ.Π.Ο. αποτελεί την κύρια μέθοδο διακριτοποίησης για την επίλυση προβλημάτων Υπολογιστικής Ρευστομηχανικής. Τα κύρια πλεονεκτήματα της Μ.Π.Ο. είναι ότι: (α) είναι ολοκληρωτική μέθοδος και υπερτερεί σε σχέση με άλλες μεθόδους, όπως η Μ.Π.Δ., (β) βρίσκει εφαρμογή σε κάθε τύπο υπολογιστικού πλέγματος, καθώς και σε πολύπλοκες γεωμετρικές δομές {cite}`patankar2018numerical`.\n",
    "\n",
    "Η μέθοδος εφαρμόζεται με το χωρισμό αρχικά του πεδίου ορισμού σε μικρότερα χωρία, δηλαδή σε πεπερασμένους όγκους αναφοράς, έτσι ώστε κάθε υπολογιστικός κόμβος του πλέγματος να περιβάλλεται από έναν όγκο αναφοράς. Στη συνέχεια, η Μ.Δ.Ε. ολοκληρώνεται στον όγκο αναφοράς. Τα ολοκληρώματα υπολογίζονται αναλυτικά με την υπόθεση ότι οι τιμές της άγνωστης εξαρτημένης μεταβλητής, π.χ. η $u(x,y)$, είναι σταθερές ή μεταβάλλονται γραμμικά σε κάθε όγκο αναφοράς. Οι αλγεβρικές εξισώσεις που προκύπτουν ονομάζονται εξισώσεις πεπερασμένων όγκων και το σύστημα μπορεί να επιλυθεί με χρήση άμεσων ή επαναληπτικών τεχνικών επίλυσης αλγεβρικών συστημάτων. Η μεθοδολογία και ο τρόπος διατύπωσης της μεθόδου συνδέονται άμεσα με τη φυσική του προβλήματος και κατ' επέκταση με τη φύση της Μ.Δ.Ε.\n",
    "\n",
    "Θεωρούμε ότι οι εξισώσεις πεπερασμένων όγκων, δηλαδή οι εξισώσεις διαφορών που προκύπτουν από τη διακριτοποίηση, ικανοποιούν τις ίδιες φυσικές αρχές και τους νόμους που ικανοποιούν οι διαφορικές εξισώσεις από τις οποίες έχουν προκύψει. Μια βασική διαφορά ανάμεσα στις Μ.Π.Ο. και Μ.Π.Δ. είναι ότι στις πεπερασμένες διαφορές η λύση βασίζεται μόνο στις τιμές της εξαρτημένης μεταβλητής στους κόμβους του πλέγματος, ενώ στους πεπερασμένους όγκους η λύση βασίζεται όχι μόνο στις τιμές της εξαρτημένης μεταβλητής στους κόμβους, αλλά και σε συνεχείς υποθετικές κατανομές μεταξύ των κόμβων. Στο {numref}`Σχήμα %s <fig:k3_CV>` φαίνεται η σχηματική αναπαράσταση των όγκων αναφοράς για καρτεσιανό δομημένο πλέγμα.\n",
    "\n",
    "Για να περιγράψουμε και να κατανοήσουμε τη Μ.Π.Ο., θα εφαρμόσουμε τη μέθοδο για τη διακριτοποίηση μιας σχετικά απλής Μ.Δ.Ε., της διδιάστατης εξίσωσης Poisson, όπου $u(x,y) \\in \\Omega \\subseteq \\mathbb{R}^2$ και η $f(x,y)$ είναι μια συνεχής συνάρτηση με πεπερασμένο αριθμό ασυνεχειών:\n",
    "\n",
    "$$\n",
    "- \\nabla^2 u = -(u_{xx}  + u_{yy})  = f(x,y). \n",
    "$$ (eq:k3_Laplace)\n",
    "\n",
    "Ολοκληρώνοντας την εξίσωση {eq}`eq:k3_Laplace` έχουμε:\n",
    "\n",
    "$$\n",
    "- \\int\\limits_\\Omega \\nabla^2 u = \\int\\limits_\\Omega f\n",
    "$$\n",
    "\n",
    "$$\n",
    "\\int\\limits_s^n \\int\\limits_w^e \\left( \\frac{\\partial^2 u}{\\partial x^2} + \\frac{\\partial^2 u}{\\partial y^2} \\right) \\, dx \\, dy = - \\int\\limits_s^n \\int\\limits_w^e f(x, y) \\, dx \\, dy\n",
    "$$\n",
    "\n",
    "$$\n",
    "\\int\\limits_s^n \\int\\limits_w^e \\frac{\\partial^2 u}{\\partial x^2} \\, dx \\, dy + \\int\\limits_s^n \\int\\limits_w^e \\frac{\\partial^2 u}{\\partial y^2} \\, dx \\, dy = - \\int\\limits_s^n \\int\\limits_w^e f(x, y) \\, dx \\, dy\n",
    "$$ (eq:k3_Laplace2)\n",
    "\n",
    "Αρχικά υπολογίζουμε:\n",
    "\n",
    "$$\n",
    "\\begin{gathered}\n",
    "\\int\\limits_s^n \\int\\limits_w^e \\frac{\\partial^2 u}{\\partial x^2} \\, dx \\, dy \n",
    "= \\int\\limits_s^n \\int\\limits_w^e \\frac{\\partial}{\\partial x} \\left( \\frac{\\partial u}{\\partial x} \\right) \\, dx \\, dy \n",
    "= \\int\\limits_w^e \\frac{\\partial}{\\partial x} \\left( \\frac{\\partial u}{\\partial x} \\right) \\, dx \\int\\limits_s^n dy \\\\\n",
    "= \\left[ \\frac{\\partial u}{\\partial x} \\right]_{w}^{e} \\Delta y \n",
    "= \\left( \\left. \\frac{\\partial u}{\\partial x} \\right|_e - \\left. \\frac{\\partial u}{\\partial x} \\right|_w \\right) \\Delta y \\\\\n",
    "= \\left( \\frac{u_E - u_p}{\\Delta x} - \\frac{u_p - u_W}{\\Delta x} \\right) \\Delta y \n",
    "= \\frac{u_E - 2u_p + u_W}{\\Delta x} \\Delta y\n",
    "\\end{gathered}\n",
    "$$\n",
    "\n",
    "Στη συνέχεια υπολογίζουμε: \n",
    "\n",
    "$$\n",
    "\\begin{gathered}\n",
    "\\int\\limits_w^e \\int\\limits_s^n \\frac{\\partial^2 u}{\\partial y^2} dx \\, dy \n",
    "= \\int\\limits_w^e \\int\\limits_s^n \\frac{\\partial}{\\partial y} \\left( \\frac{\\partial u}{\\partial y} \\right) dy \\, dx \n",
    "= \\int\\limits_s^n \\frac{\\partial}{\\partial y} \\left( \\frac{\\partial u}{\\partial y} \\right) dy \\int\\limits_w^e dx \\\\\n",
    "= \\left[ \\frac{\\partial u}{\\partial y} \\right]_s^n \\Delta x \n",
    "= \\left( \\left. \\frac{\\partial u}{\\partial y} \\right|_n - \\left. \\frac{\\partial u}{\\partial y} \\right|_s \\right) \\Delta x \\\\\n",
    "= \\left( \\frac{u_N - u_p}{\\Delta y} - \\frac{u_p - u_S}{\\Delta y} \\right) \\Delta x \n",
    "= \\frac{u_N - 2u_p + u_S}{\\Delta y} \\Delta x\n",
    "\\end{gathered}\n",
    "$$\n",
    "\n",
    "Με αντικατάσταση στην {eq}`eq:k3_Laplace2` έχουμε:\n",
    "\n",
    "$$\n",
    "\\frac{u_E  - 2 u_p  + u_W }{\\Delta x} \\Delta y+\\frac{u_N  - 2 u_p  + u_S }{\\Delta y}\\Delta x= - f(x,y) \\Delta x \\, \\Delta y\n",
    "$$\n",
    "\n",
    "Αν θέσουμε $\\alpha  = \\frac{\\Delta y}{\\Delta x},$  $\\frac{1}{\\alpha } = \\frac{\\Delta x}{\\Delta y}$ και $\\gamma  =  - \\Delta x \\Delta y$, η εξίσωση στη γενική της μορφή γίνεται:\n",
    "\n",
    "$$\n",
    "2\\left(\\frac{\\alpha ^2  + 1}{\\alpha }\\right)u_p  - \\alpha u_E  - \\alpha u_{W}  - \\frac{1}{\\alpha }u_{N}  - \\frac{1}{\\alpha }u_S  = -\\gamma f,\n",
    "$$\n",
    "\n",
    "όπου $u_P =u_{i,j}$, $u_E = u_{i+1,j}$, $u_W =u_{i-1,j}$, $u_N =u_{i,j+1}$ και $u_S =u_{i,j-1}$. Τα στοιχεία του συστήματος όταν αυτά γραφούν σε block μορφή είναι:\n",
    "\n",
    "$$\n",
    "{A} = \\left[ \\begin{array}{ccccccc}\n",
    "   2\\left( \\frac{\\alpha^2 + 1}{\\alpha} \\right) & -\\frac{1}{\\alpha} & 0 & -\\alpha & 0 & \\dots & 0 \\\\\n",
    "   -\\frac{1}{\\alpha} & 2\\left( \\frac{\\alpha^2 + 1}{\\alpha} \\right) & -\\frac{1}{\\alpha} & 0 & -\\alpha & \\dots & 0 \\\\\n",
    "   0 & -\\frac{1}{\\alpha} & 2\\left( \\frac{\\alpha^2 + 1}{\\alpha} \\right) & -\\frac{1}{\\alpha} & 0 & -\\alpha & 0 \\\\\n",
    "   & \\ddots & \\ddots & \\ddots & \\ddots & & \\\\\n",
    "   0 & -\\alpha & 0 & -\\frac{1}{\\alpha} & 2\\left( \\frac{\\alpha^2 + 1}{\\alpha} \\right) & -\\frac{1}{\\alpha} & 0 \\\\\n",
    "   0 & \\dots & -\\alpha & 0 & -\\frac{1}{\\alpha} & 2\\left( \\frac{\\alpha^2 + 1}{\\alpha} \\right) & -\\frac{1}{\\alpha} \\\\\n",
    "   0 & 0 & \\dots & -\\alpha & 0 & -\\frac{1}{\\alpha} & 2\\left( \\frac{\\alpha^2 + 1}{\\alpha} \\right)\n",
    "\\end{array} \\right].\n",
    "$$\n",
    "\n",
    "## Φασματική μέθοδος\n",
    "\n",
    "Οι φασματικές μέθοδοι (Spectral methods) είναι μια κατηγορία αριθμητικών τεχνικών που χρησιμοποιούνται στα εφαρμοσμένα μαθηματικά και στον κλάδο των επιστημονικών υπολογισμών για την αριθμητική επίλυση συνήθων ή μερικών διαφορικών εξισώσεων. Συνήθως οι φασματικές μέθοδοι ενδέχεται να περιλαμβάνουν τη χρήση του μετασχηματισμού Fourier.\n",
    "\n",
    "Η βασική ιδέα είναι η λύση της διαφορικής εξίσωσης να γραφεί ως άθροισμα συγκεκριμένων «συναρτήσεων βάσης», όπως για παράδειγμα, ως σειρά Fourier που αποτελεί άθροισμα ημιτόνων και συνημιτόνων. Στη συνέχεια μπορούμε να επιλέξουμε κατάλληλα τους συντελεστές στο άθροισμα, έτσι ώστε να ικανοποιείται η διαφορική εξίσωση όσο το δυνατόν καλύτερα.\n",
    "\n",
    "````{epigraph}\n",
    "Οι φασματικές μέθοδοι και οι μέθοδοι πεπερασμένων στοιχείων συνδέονται στενά και βασίζονται στις ίδιες ιδέες. Η κύρια διαφορά τους είναι ότι οι φασματικές μέθοδοι χρησιμοποιούν συναρτήσεις βάσης που δεν είναι μηδενικές σε ολόκληρο το χωρίο ολοκλήρωσης, ενώ οι μέθοδοι πεπερασμένων στοιχείων χρησιμοποιούν συναρτήσεις βάσης που δεν είναι μηδενικές μόνο σε υποτομείς, δηλαδή στα εκάστοτε στοιχεία του πλέγματος. Με άλλα λόγια, οι φασματικές μέθοδοι υιοθετούν μια σφαιρική προσέγγιση ενώ οι μέθοδοι πεπερασμένων στοιχείων χρησιμοποιούν μια τοπική προσέγγιση. Για το λόγο αυτό, οι φασματικές μέθοδοι έχουν εξαιρετικές ιδιότητες σφάλματος, με τη λεγόμενη «εκθετική σύγκλιση» να είναι η ταχύτερη δυνατή, όταν η λύση είναι ομαλή. Στη μέθοδο των πεπερασμένων στοιχείων, μια μέθοδος όπου ο βαθμός των στοιχείων είναι πολύ υψηλός ή αυξάνεται καθώς η παράμετρος πλέγματος $h$ μειώνεται στο μηδέν, μερικές φορές ονομάζεται μέθοδος φασματικών στοιχείων.\n",
    "````\n",
    "\n",
    "Οι φασματικές μέθοδοι μπορούν να χρησιμοποιηθούν για την επίλυση Σ.Δ.Ε., Μ.Δ.Ε. και προβλημάτων ιδιοτιμών που περιλαμβάνουν διαφορικές εξισώσεις. Κατά την εφαρμογή των φασματικών μεθόδων σε Μ.Δ.Ε. που εξαρτώνται από το χρόνο, η λύση συνήθως γράφεται ως άθροισμα συναρτήσεων βάσης με συντελεστές που εξαρτώνται από το χρόνο.\n",
    "\n",
    "Οι φασματικές μέθοδοι αναπτύχθηκαν σε μια σειρά εργασιών από τον Steven Orszag από το 1969 και μετά, συμπεριλαμβανομένων, αλλά χωρίς περιορισμό, μεθόδων της σειράς Fourier για προβλήματα περιοδικών συνθηκών, φασματικών μεθόδων για πεπερασμένα και ανοιχτά προβλήματα συνορικών τιμών, ψευδοφασματικών μεθόδων για εξαιρετικά μη γραμμικά προβλήματα κ.ά. {cite}`orszag1971accurate`. Ένα σύγραμμα στο οποίο μπορεί να προσφύγει ο αναγνώστης για περισσότερες λεπτομέρειες σχετικά με τη φασματική μέθοδο είναι το σύγγραμμα του Trefethen {cite}`trefethen2000spectral`. Σε αυτό το σύγγραμμα μπορεί κανείς να βρει εφαρμογές της μεθόδου σε απλές Μ.Δ.Ε. και εφαρμογή τους στο πρόγραμμα Matlab.\n",
    "\n",
    "Οι φασματικές μέθοδοι είναι υπολογιστικά λιγότερο δαπανηρές από τις Μ.Π.Σ., αλλά καθίστανται λιγότερο ακριβείς για προβλήματα με πολύπλοκες γεωμετρίες και ασυνεχείς συντελεστές. Αυτή η αύξηση του σφάλματος είναι συνέπεια του φαινομένου Gibbs.\n",
    "\n",
    "**Παράδειγμα**\n",
    "Παραθέτουμε μια εφαρμογή της φασματικής μεθόδου. Θα εφαρμόσουμε τη μέθοδο στην Μ.Δ.Ε. KdV--B (Korteweg de Vries--Burgers). Η διαφορική αυτή εξίσωση έχει πολλές εφαρμογές, π.χ. στην Εμβιομηχανική, και περιγράφει μοναχικά ή κρουστικά κύματα. Αρχικά, γράφουμε το μη γραμμικό όρο της Μ.Δ.Ε. σε κλειστή μορφή και η KdV-B δίνεται ως εξής:\n",
    "\n",
    "$$\n",
    "{u_t} + a{\\left[ {\\frac{{{u^2}}}{2}} \\right]_x} + b{u_{xx}} + c{u_{xxx}} = 0.\n",
    "$$ (eq:k3_E3)\n",
    "\n",
    "Η εξίσωση {eq}`eq:k3_E3` αποτελεί μια μη γραμμική Μ.Δ.Ε., όπου η άγνωστη συνάρτηση $u(x, t)$ περιγράφει το πλάτος του κύματος. Με εφαρμογή του μετασχηματισμού Fourier παίρνουμε την εξίσωση:\n",
    "\n",
    "$$\n",
    "{{\\hat u}_t} + a\\frac{i}{2}k{{\\hat u}^2} - b{k^2}\\hat u - ic{k^3}\\hat u = 0.\n",
    "$$\n",
    "\n",
    "Πολλαπλασιάζοντας και τα δύο μέλη της εξίσωσης με τον παράγοντα ${e^{ - \\lambda t}}$, όπου $\\lambda  = b{k^2} + ic{k^3}$, λαμβάνουμε:\n",
    "\n",
    "$$\n",
    "{e^{ - \\lambda t}}{{\\hat u}_t} + a\\frac{i}{2}k{e^{ - \\lambda t}}{{\\hat u}^2} - \\lambda {e^{ - \\lambda t}}\\hat u = 0.\n",
    "$$ (eq:k3_E4)\n",
    "\n",
    "Αν θέσουμε $\\hat U = {e^{ - \\lambda t}}\\hat u$, με ${{\\hat U}_t} =  - \\lambda {e^{ - \\lambda t}}\\hat U + {e^{ - \\lambda t}}{{\\hat u}_t}$, η εξίσωση {eq}`eq:k3_E4` γίνεται:\n",
    "\n",
    "$$\n",
    "{{\\hat U}_t} + a\\frac{i}{2}k{e^{ - \\lambda t}}{{\\hat u}^2} = 0.\n",
    "$$\n",
    "\n",
    "Εργαζόμενοι στο χώρο των φάσεων, διακριτοποιούμε το πρόβλημα στη μορφή:\n",
    "\n",
    "$$\n",
    "{{\\hat U}_t} = - a\\frac{i}{2}k{e^{ - \\lambda t}}F({({F^{ - 1}}({e^{\\lambda t}}\\hat U))^2}),\n",
    "$$\n",
    "\n",
    "όπου $F$ είναι ο τελεστής του μετασχηματισμού Fourier. Για συγκεκριμένες τιμές των παραμέτρων του προβλήματος, π.χ., $a = 1.0$, $b = -0.05$, $c = 0.001$ και αρχική συνθήκη $u = {e^{ - 2{x^2}}}$, παίρνουμε το αποτέλεσμα του {numref}`Σχήματος %s <fig:k3_S0>`.\n",
    "\n",
    "```{figure} Figures/chapter3/S0.png\n",
    "---\n",
    "name: fig:k3_S0\n",
    "---\n",
    "Σχηματική παράσταση της εξίσωσης KdV--B για τις παραμέτρους $a = 1.0$, $b = -0.05$, $c = 0.001$.\n",
    "```\n",
    "\n",
    "Το χωρικό σφάλμα της μεθόδου είναι τάξης ακρίβειας $O(h^{256})$, όπου $h$ είναι το χωρικό βήμα της διαμέρισης, ενώ το χρονικό σφάλμα είναι τάξης $O(k^4)$, όπου $k$ είναι το χρονικό βήμα της διαμέρισης. Περισσότερες λεπτομέρειες θα δούμε στα παρακάτω κεφάλαια αυτού του βιβλίου, αλλά και στο σύγγραμμα του Trefethen {cite}`trefethen2000spectral`.\n",
    "\n",
    "## Εφαρμογές & ασκήσεις\n",
    "\n",
    "`````{admonition} Εφαρμογή 1\n",
    "Έστω ότι έχουμε ένα τετραγωνικό πλέγμα με διαμέριση $\\Delta x = \\Delta y = h$ και την εξίσωση του Laplace που ισχύει σε κάθε κομβικό σημείο του πλέγματος. Να αναπαραστήσετε την εξίσωση του Laplace με κεντρικές Π.Δ., να εκτιμήσετε το σφάλμα αποκοπής της αναπαράστασης αυτής και να σχεδιάσετε το υπολογιστικό σχήμα που δημιουργείται γύρω από το κεντρικό κομβικό σημείο.\n",
    "\n",
    "````{dropdown} Λύση\n",
    "\n",
    "Η εξίσωση του Laplace γράφεται σε καρτεσιανές συντεταγμένες στις δύο διαστάσεις ως,\n",
    "\n",
    "$$\n",
    "\\frac{\\partial^2 u}{\\partial x^2} + \\frac{\\partial^2 u}{\\partial y^2} = 0.\n",
    "$$ (eq:k3_ex1)\n",
    "\n",
    "Θα αναπαραστήσουμε τις $\\frac{\\partial^2 u}{\\partial x^2}$ και $\\frac{\\partial^2 u}{\\partial y^2}$ με τη βοήθεια κεντρικών Π.Δ., δηλαδή,\n",
    "\n",
    "$$\n",
    "\\frac{\\partial^2 u}{\\partial x^2}\\bigg|_{(i,j)} = \\frac{1}{h^2} (u_{i+1 , j} - 2 u_{i , j} + u_{i-1 , j}) + O(h^2) ,\n",
    "$$ (eq:k3_ex1b)\n",
    "\n",
    "$$\n",
    "\\frac{\\partial^2 u}{\\partial y^2}\\bigg|_{(i,j)} = \\frac{1}{h^2} (u_{i , j+1} - 2 u_{i , j} + u_{i, j-1}) + O(h^2) ,\n",
    "$$ (eq:k3_ex1c)\n",
    "\n",
    "οπότε η εξίσωση {eq}`eq:k3_ex1` γράφεται ως εξής,\n",
    "\n",
    "$$\n",
    "u_{i+1 , j} - 4 u_{i , j} + u_{i-1 , j} + u_{i , j+1} + u_{i, j-1} = 0 ,\n",
    "$$ (eq:k3_ex1d)\n",
    "\n",
    "με $\\text{σ.α.}$ της τάξης του $h^2$. Το υπολογιστικό πλέγμα της αναπαράστασης αυτής φαίνεται στο {numref}`Σχήμα %s <fig:k3_ex1>`.\n",
    "\n",
    "\n",
    "```{figure} Figures/chapter3/FD_central_space_Laplace.svg\n",
    "---\n",
    "scale: 150\n",
    "name: fig:k3_ex1\n",
    "---\n",
    "Σχηματική αναπαράσταση του υπολογιστικού πλέγματος της εξίσωσης του Laplace με κεντρικές Π.Δ. στο κομβικό σημείο $(i , j)$.\n",
    "```\n",
    "\n",
    "Το υπολογιστικό πλέγμα του αριθμητικού σχήματος που προκύπτει από τη διακριτοποίηση της εξίσωσης του Laplace με κεντρικές Π.Δ. στο κομβικό σημείο $(i , j)$ έχει ιδιαίτερη σημασία και προσφέρει ταυτόχρονα μια καλή εποπτική εικόνα αυτού. Οι αριθμοί μέσα στους κύκλους είναι οι συντελεστές της συνάρτησης $u(x, y)$ γύρω από το κομβικό σημείο $(i , j)$ για το εν λόγω υπολογιστικό σχήμα. O ενδιαφερόμενος αναγνώστης μπορεί να βρει περισσότερες πληροφορίες γι' αυτό τον τρόπο αναπαράστασης στο σύγγραμμα Yπολογιστικής Ρευστοδυναμικής του κ. Καφούσια {cite}`kaf4`.\n",
    "\n",
    "````\n",
    "`````\n",
    "\n",
    "`````{admonition} Εφαρμογή 2\n",
    "Με τη βοήθεια του αναπτύγματος Taylor της συνάρτησης $u(x + \\Delta x, y + \\Delta y)$ να δειχθεί η παρακάτω σχέση για τη μικτή παράγωγο, $\\frac{\\partial^2 u}{\\partial x \\partial y}$,\n",
    "\n",
    "$$\n",
    "\\frac{\\partial^2 u}{\\partial x \\partial y}\\bigg|_{(i , j)} = \\frac{u_{i + 1 , j + 1} - u_{i + 1 , j - 1} - u_{i - 1 , j + 1} + u_{i - 1 , j - 1}}{4 (\\Delta y)^2} + O(\\Delta x)^2 + O(\\Delta y)^2 .\n",
    "$$ (eq:k3_ex2)\n",
    "\n",
    "````{dropdown} Λύση\n",
    "\n",
    "Με τη βοήθεια του αναπτύγματος Taylor της συνάρτησης $u(x + \\Delta x, y + \\Delta y)$ έχουμε ότι,\n",
    "\n",
    "$$\n",
    "u(x + \\Delta x, y + \\Delta y) = u(x , y) + \\frac{\\partial u}{\\partial x} \\Delta x + \\frac{\\partial u}{\\partial y} \\Delta y \n",
    "+ \\frac{\\partial^2 u}{\\partial x^2} \\frac{(\\Delta x)^2}{2!} + \\frac{\\partial^2 u}{\\partial y^2} \\frac{(\\Delta y)^2}{2!}\n",
    "+ \\frac{1}{2!} \\frac{\\partial^2 u}{\\partial x \\partial y} \\Delta x \\Delta y + \\cdots\n",
    "$$ (eq:k3_ex2b)\n",
    "\n",
    "όπου το ανωτέρο άθροισμα περιλαμβάνει όρους μεγαλύτερης ή και ίσης τάξης του τρία. Λύνοντας τη σχέση {eq}`eq:k3_ex2b` ως προς την ποσότητα $\\frac{\\partial^2 u}{\\partial x \\partial y}$ παίρνουμε,\n",
    "\n",
    "$$\n",
    "\\frac{\\partial^2 u}{\\partial x \\partial y} \\Delta x \\Delta y =  u_{i+1 , j+1} - u_{i , j} - \\frac{\\partial u}{\\partial x}\\bigg|_{(i , j)} \\Delta x - \\frac{\\partial u}{\\partial y}\\bigg|_{(i , j)} \\Delta y\n",
    "- \\frac{\\partial^2 u}{\\partial x^2}\\bigg|_{(i , j)} \\frac{(\\Delta x)^2}{2!} - \\frac{\\partial^2 u}{\\partial y^2}\\bigg|_{(i , j)} \\frac{(\\Delta y)^2}{2!} - \\cdots\n",
    "$$ (eq:k3_ex2c)\n",
    "\n",
    "Για τις μερικές παραγώγους που εμφανίζονται στη σχέση {eq}`eq:k3_ex2c`, έχουμε τις παρακάτω εκφράσεις με εφαρμογή κεντρικών Π.Δ.,\n",
    "\n",
    "$$\n",
    "\\frac{\\partial u}{\\partial x}\\bigg|_{(i , j)} = \\frac{1}{2 \\Delta x} (u_{i+1 , j} - u_{i-1 , j}) + O(\\Delta x)^2,\n",
    "$$ (eq:k3_ex2d)\n",
    "\n",
    "$$\n",
    "\\frac{\\partial^2 u}{\\partial x^2}\\bigg|_{(i , j)} = \\frac{1}{(\\Delta x)^2} (u_{i+1 , j} - 2 u_{i , j} + u_{i-1 , j}) + O(\\Delta x)^2,\n",
    "$$ (eq:k3_ex2e)\n",
    "\n",
    "$$\n",
    "\\frac{\\partial u}{\\partial y}\\bigg|_{(i , j)} = \\frac{1}{2 \\Delta y} (u_{i , j+1} - u_{i , j-1}) + O(\\Delta y)^2,\n",
    "$$ (eq:k3_ex2f)\n",
    "\n",
    "$$\n",
    "\\frac{\\partial^2 u}{\\partial y^2}\\bigg|_{(i , j)} = \\frac{1}{(\\Delta y)^2} (u_{i , j+1} - 2 u_{i , j} + u_{i , j-1}) + O(\\Delta y)^2.\n",
    "$$ (eq:k3_ex2g)\n",
    "\n",
    "Αντικαθιστώντας τις παραπάνω εκφράσεις, σχέσεις {eq}`eq:k3_ex2d`-{eq}`eq:k3_ex2g`, στη σχέση {eq}`eq:k3_ex2c`, παίρνουμε τελικά τη σχέση που ζητείται, δηλαδή,\n",
    "\n",
    "$$\n",
    "\\frac{\\partial^2 u}{\\partial x \\partial y}\\bigg|_{(i , j)} = \\frac{u_{i + 1 , j + 1} - u_{i + 1 , j - 1} - u_{i - 1 , j + 1} + u_{i - 1 , j - 1}}{4 (\\Delta y)^2} + O(\\Delta x)^2 + O(\\Delta y)^2    \n",
    "$$ (eq:k3_ex2h)\n",
    "\n",
    "Στο {numref}`Σχήμα %s <fig:k3_ex2>` παρουσιάζεται η αναπαράσταση του υπολογιστικού πλέγματος της $\\frac{\\partial^2 u}{\\partial x \\partial y}$ με τη μέθοδο των κεντρικών Π.Δ. στο κομβικό σημείο $(i , j)$. Μέσα στους κύκλους αναγράφονται οι συντελεστές της συνάρτησης $u(x, y)$ γύρω από το κομβικό σημείο $(i , j)$.\n",
    "\n",
    "```{figure} Figures/chapter3/FD_second_derivative.svg\n",
    "---\n",
    "scale: 150\n",
    "name: fig:k3_ex2\n",
    "---\n",
    "Σχηματική αναπαράσταση του υπολογιστικού πλέγματος της $\\frac{\\partial^2 u}{\\partial x \\partial y}$ με τη μέθοδο των κεντρικών Π.Δ. στο κομβικό σημείο $(i , j)$.\n",
    "```\n",
    "\n",
    "````\n",
    "`````\n",
    "\n",
    "\n",
    "`````{admonition} Εφαρμογή 3\n",
    "Να δειχθεί η παρακάτω σχέση σχετικά με τη δεύτερης τάξης παράγωγο ως προς $y$, όπου $k$ είναι το βήμα της ομοιόμορφης διαμέρισης,\n",
    "\n",
    "$$\n",
    "\\frac{\\partial^2 u}{\\partial y^2}\\bigg|_{(i , j)} = \\frac{u_{i , j + 1} - 2 u_{i , j} + u_{i , j - 1}}{k^2} + O(k^2),\n",
    "$$\n",
    "με $\\text{σ.α.}$ της τάξης του $k^2$.\n",
    "\n",
    "````{dropdown} Λύση\n",
    "\n",
    "Θεωρούμε ομοιόμορφη διαμέριση με βήμα $k$. Αναπτύσσουμε τις $u_{i , j+1}$ και $u_{i , j-1}$ σε σειρά Taylor ως προς το σημείο $(i , j)$ και έχουμε τις παρακάτω εκφράσεις:\n",
    "\n",
    "$$\n",
    "\\begin{aligned}\n",
    "u_{i , j+1} &= u_{i , j} + u_y |_{(i , j)} k + u_{yy} |_{(i , j)} \\frac{k^2}{2 !} + O(k^2) ,  \\\\\n",
    "u_{i , j-1} &= u_{i , j} + u_y |_{(i , j)} (- k) + u_{yy} |_{(i , j)} \\frac{(- k)^2}{2 !} + O(k^2) .\n",
    "\\end{aligned}\n",
    "$$\n",
    "\n",
    "Οι ανωτέρω σχέσεις μπορούν να γραφούν ως:\n",
    "\n",
    "$$\n",
    "\\begin{aligned}\n",
    "\\frac{1}{k} (u_{i , j+1} - u_{i , j}) &= u_y |_{(i , j)} + u_{yy} |_{(i , j)} \\frac{k^2}{2 !} + O(k^2) , \\\\\n",
    "\\frac{1}{k} (u_{i , j-1} - u_{i , j})  &= -u_y |_{(i , j)} + u_{yy} |_{(i , j)} \\frac {k^2}{2 !} + O(k^2) .\n",
    "\\end{aligned}\n",
    "$$\n",
    "\n",
    "Με πρόσθεση των παραπάνω κατά μέλη έχουμε τη ζητούμενη σχέση των κεντρικών Π.Δ. για τη δεύτερης τάξης μερική παράγωγο:\n",
    "\n",
    "$$\n",
    "\\frac{\\partial^2 u}{\\partial y^2}\\bigg|_{(i , j)} = \\frac{u_{i , j + 1} - 2 u_{i , j} + u_{i , j - 1}}{k^2} + O(k^2).\n",
    "$$\n",
    "\n",
    "````\n",
    "`````\n",
    "\n",
    "`````{admonition} Εφαρμογή 4\n",
    "\n",
    "Να δειχθούν οι παρακάτω σχέσεις,\n",
    "\n",
    "$$\n",
    "\\frac{\\partial^n u}{\\partial x^n}\\bigg|_{(i , j)} \\approx \\frac{\\Delta_x^n u_{i,j}}{(\\Delta x)^n} ,\n",
    "$$\n",
    "\n",
    "$$\n",
    "\\frac{\\partial^2 u}{\\partial x^2}\\bigg|_{(i , j)} \\approx \\frac{\\delta_x^2 u_{i,j}}{(\\Delta x)^2} .\n",
    "$$\n",
    "\n",
    "````{dropdown} Λύση\n",
    "\n",
    "Για $n = 1$ η πρώτη σχέση γράφεται, \n",
    "\n",
    "$$\n",
    "\\frac{\\partial^n u}{\\partial x^n}\\bigg|_{(i , j)} \\approx \\frac{\\Delta_x^n u_{i,j}}{(\\Delta x)^n}= \\frac{1}{(\\Delta x)} \\, \\Delta_x u_{i,j}= \\frac{1}{(\\Delta x)} \\, (u_{i+1,j} - u_{i,j}),\n",
    "$$\n",
    "\n",
    "που αποτελεί πράγματι την πρώτης τάξης προσέγγιση της $\\frac{\\partial u}{\\partial x}$ με εμπρόσθιες διαφορές. Έστω τώρα ότι η σχέση ισχύει για $n = k$, δηλαδή ότι,\n",
    "\n",
    "$$\n",
    "\\frac{\\partial^k u}{\\partial x^k}\\bigg|_{(i , j)} \\approx \\frac{\\Delta_x^k u_{i,j}}{(\\Delta x)^k}.\n",
    "$$\n",
    "\n",
    "Τότε μπορούμε να δείξουμε επαγωγικά ότι ισχύει για $n = k+1$, δηλαδή,\n",
    "\n",
    "$$\n",
    "\\frac{\\partial}{\\partial x} \\left( \\frac{\\partial^k u}{\\partial x^k} |_{(i , j)} \\right) \\approx \\frac{\\partial}{\\partial x} \\left( \\frac{\\Delta_x^k u_{i,j}}{(\\Delta x)^k} \\right)\n",
    "$$\n",
    "\n",
    "$$\n",
    "\\Leftrightarrow \\frac{\\partial^{k+1} u}{\\partial x^k} |_{(i , j)} \\approx \\frac{\\Delta_x^{k+1} u_{i,j}}{(\\Delta x)^{k+1}}.\n",
    "$$\n",
    "\n",
    "Για την απόδειξη της δεύτερης σχέσης, να υπενθυμίσουμε ότι ο τελεστής $\\delta_x$ ορίζεται από την παρακάτω σχέση~\\cite{kaf4},\n",
    "\n",
    "$$\n",
    "\\delta f_{n + 1/2} = f_{n+1} - f_n.\n",
    "$$\n",
    "\n",
    "Τότε έχουμε ότι,\n",
    "\n",
    "$$\n",
    "\\frac{\\partial^2 u}{\\partial x^2} \\approx \\frac{1}{(\\Delta x)^2} \\left( u_{i+1, j} - 2 \\, u_{i, j} + u_{i-1, j} \\right) = \\frac{1}{(\\Delta x)^2} \\left[  ( u_{i+1, j} - u_{i, j} ) - ( u_{i, j} - u_{i-1, j} ) \\right]\n",
    "$$\n",
    "\n",
    "$$\n",
    "= \\frac{1}{(\\Delta x)^2} ( \\delta_x \\, u_{i+1/2, j} - \\delta_x \\, u_{i-1/2, j} ) = \\frac{\\delta_x}{(\\Delta x)^2} \\delta_x (u_{i, j}) = \\frac{\\delta_x^2 u_{i, j}}{(\\Delta x)^2}\n",
    "$$\n",
    "\n",
    "````\n",
    "`````\n",
    "\n",
    "`````{admonition} Εφαρμογή 5\n",
    "\n",
    "Θεωρούμε επίπεδη πλάκα μήκους $\\bar L$, που παρεμβάλλεται παράλληλα στη ροή ρευστού σταθερής πυκνότητας $\\bar \\rho$ και σταθερής ταχύτητας $\\bar U_0$. Οι εξισώσεις Navier-Stokes,\n",
    "\n",
    "$$\n",
    "\\begin{aligned}\n",
    "\\frac{\\partial \\bar u}{\\partial \\bar x} + \\frac{\\partial \\bar v}{\\partial \\bar y} &= 0, \\\\\n",
    "\\frac{\\partial \\bar u}{\\partial \\bar t} + \\bar u \\frac{\\partial \\bar u}{\\partial \\bar x} + \\bar v \\frac{\\partial \\bar u}{\\partial \\bar y} &= - \\frac{1}{\\bar \\rho} \\frac{\\partial \\bar p}{\\partial \\bar x} + \\bar \\nu \\left( \\frac{\\partial^2 \\bar u}{\\partial \\bar x^2} + \\frac{\\partial^2 \\bar u}{\\partial \\bar y^2} \\right), \\\\\n",
    "\\frac{\\partial \\bar v}{\\partial \\bar t} + \\bar u \\frac{\\partial \\bar v}{\\partial \\bar x} + \\bar v \\frac{\\partial \\bar v}{\\partial \\bar y} &= - \\frac{1}{\\bar \\rho} \\frac{\\partial \\bar p}{\\partial \\bar y} + \\bar \\nu \\left( \\frac{\\partial^2 \\bar v}{\\partial \\bar x^2} + \\frac{\\partial^2 \\bar v}{\\partial \\bar y^2} \\right).\n",
    "\\end{aligned}\n",
    "$$ (eq:k3_ex4)\n",
    "\n",
    "όπου $\\bar p$ είναι η πίεση, $\\bar \\nu$ το κινηματικό ιξώδες και οι παύλες πάνω από κάθε μέγεθος δηλώνουν ότι είναι διαστατικό μέγεθος. Να εισάγετε κατάλληλα μεγέθη αναφοράς και να αδιαστατοποιήσετε το παραπάνω σύστημα Μ.Δ.Ε.\n",
    "\n",
    "````{dropdown} Λύση\n",
    "\n",
    "Εισάγουμε ως χαρακτηριστικά μεγέθη τα $\\bar L$, $\\bar U_0$ και $\\bar \\rho$. Θεωρούμε επίσης ως χαρακτηριστικό χρόνο το πηλίκο $\\frac{\\bar L}{\\bar U_0}$, όπου είναι ο χρόνος που χρειάζεται ένα ρευστό σωματίδιο να διατρέξει την πλάκα μήκους $\\bar L$ με σταθερή ταχύτητα $\\bar U_0$. Τέλος, ως χαρακτηριστική πίεση ορίζουμε τη δυναμική πίεση $\\bar \\rho \\bar U_0^2$, του ελεύθερου ρεύματος. Οπότε τα αδιάστατα μεγέθη είναι,\n",
    "\n",
    "$$\n",
    "\\begin{aligned}\n",
    "x &= \\frac{\\bar x}{\\bar L}, \\qquad  &y &= \\frac{\\bar y}{\\bar L}, \\qquad  &t &= \\frac{\\bar t}{\\bar L / \\bar U_0}, \\\\\n",
    "u &= \\frac{\\bar u}{\\bar U_0}, \\qquad  &v &= \\frac{\\bar v}{\\bar U_0}, \\qquad  &p &= \\frac{\\bar p}{\\bar \\rho \\bar U_0^2}.\n",
    "\\end{aligned}\n",
    "$$\n",
    "\n",
    "Η εξίσωση συνέχειας μετά την αδιαστατοποίηση θα γίνει,\n",
    "\n",
    "$$\n",
    "\\begin{array}{l}\n",
    "\\frac{\\partial \\bar u}{\\partial \\bar x} + \\frac{\\partial \\bar v}{\\partial \\bar y} = 0 \\Rightarrow  \\frac{\\partial (\\bar U_0 u)}{\\partial (\\bar L x)} + \\frac{\\partial (\\bar U_0 v)}{\\partial (\\bar L y)} = 0 \\Rightarrow \\frac{\\partial u}{\\partial x} + \\frac{\\partial v}{\\partial y} = 0.\n",
    "\\end{array}\n",
    "$$ (eq:k3_ex4c)\n",
    "\n",
    "Εργαζόμενοι με τον ίδιο τρόπο, η εξίσωση ορμής κατά τη διεύθυνση~$x$ θα γίνει,\n",
    "\n",
    "$$\n",
    "\\begin{aligned}\n",
    "\\frac{\\partial (\\bar U_0 u)}{\\partial \\left( \\frac{\\bar L}{\\bar U_0} t \\right)} \n",
    "&+ (\\bar U_0 u) \\frac{\\partial (\\bar U_0 u)}{\\partial (\\bar L x)} \n",
    "+ (\\bar U_0 v) \\frac{\\partial (\\bar U_0 u)}{\\partial (\\bar L y)} \\\\\n",
    "&= - \\frac{1}{\\bar \\rho} \\frac{\\partial (\\bar \\rho \\bar U_0^2 p)}{\\partial (\\bar L x)} + \\bar \\nu \\left[ \\frac{\\partial}{\\partial (\\bar L x)} \\frac{\\partial (\\bar U_0 u)}{\\partial (\\bar L x)} \n",
    "+ \\frac{\\partial}{\\partial (\\bar L y)} \\frac{\\partial (\\bar U_0 u)}{\\partial (\\bar L y)} \\right] \\\\\n",
    "&\\Rightarrow \\frac{\\partial u}{\\partial t} + u \\frac{\\partial u}{\\partial x} + v \\frac{\\partial u}{\\partial y} \n",
    "= - \\frac{\\partial p}{\\partial x} \n",
    "+ \\frac{1}{\\operatorname{Re}} \\left( \\frac{\\partial^2 u}{\\partial x^2} + \\frac{\\partial^2 u}{\\partial y^2} \\right).\n",
    "\\end{aligned}\n",
    "$$\n",
    "\n",
    "όπου $\\operatorname{Re} = \\frac{\\bar L \\bar U_0}{\\bar \\nu}$ είναι ο αριθμός Reynolds της ροής. Όμοια και η εξίσωση ορμής κατά τη διεύθυνση $y$ θα γίνει, \n",
    "\n",
    "$$\n",
    "\\frac{\\partial v}{\\partial t} + u \\frac{\\partial v}{\\partial x} + v \\frac{\\partial v}{\\partial y} = - \\frac{\\partial p}{\\partial y} + \\frac{1}{\\operatorname{Re}} \\, \\left( \\frac{\\partial^2 v}{\\partial x^2} +\\frac{\\partial^2 v}{\\partial y^2} \\right).\n",
    "$$ (eq:k3_ex4e)\n",
    "\n",
    "Το σύστημα των εξισώσεων {eq}`eq:k3_ex4c`-{eq}`eq:k3_ex4e` αποτελεί την αδιαστατοποιημένη ή κανονικοποιημένη μορφή του αρχικού συστήματος Μ.Δ.Ε., δηλαδή του συστήματος {eq}`eq:k3_ex4`.\n",
    "\n",
    "````\n",
    "`````\n",
    "\n",
    "````{admonition} Ασκήσεις για λύση\n",
    ":class: tip\n",
    "\n",
    "1. Να αποδειχθούν οι παρακάτω σχέσεις, όπου $h$ είναι το βήμα της ομοιόμορφης διαμέρισης, \n",
    "\n",
    "    $$\n",
    "    \\frac{\\partial u}{\\partial x}\\bigg|_{(i , j)} = \\frac{- 3 u_{i , j} + 4 u_{i + 1 , j} - u_{i + 2 , j}}{2 h^2} + O(h^2),\n",
    "    $$ (eq:k3_ex5)\n",
    "\n",
    "    $$\n",
    "    \\frac{\\partial^2 u}{\\partial x^2}\\bigg|_{(i , j)} = \\frac{u_{i , j} - 2 u_{i - 1 , j} + u_{i - 2 , j}}{h^2} + O(h),\n",
    "    $$ (eq:k3_ex5b)\n",
    "\n",
    "    $$\n",
    "    \\frac{\\partial^2 u}{\\partial x^2}\\bigg|_{(i , j)} = \\frac{2 u_{i , j} - 5 u_{i - 1 , j} + 4 u_{i - 2 , j} - u_{i - 3 , j}}{h^2} + O(h^2).\n",
    "    $$ (eq:k3_ex5c)\n",
    "\n",
    "    με $\\text{σ.α.}$ της τάξης του $h$ και $h^2$.\n",
    "\n",
    "2. Να δειχθεί η σχέση, $\\frac{\\partial^n u}{\\partial x^n}\\bigg|_{(i , j)} \\approx \\frac{\\nabla_x^n u_{i,j}}{(\\Delta x)^n} .$ \n",
    "\n",
    "3. Η μόνιμη ροή ρευστού μέσα στο οριακό στρώμα πάνω από ημιάπειρη πλάκα παράλληλη στο ελεύθερο ρεύμα, χωρίς βαθμίδα πίεσης, περιγράφεται από το παρακάτω σύστημα των εξισώσεων: \n",
    "\n",
    "    $$\n",
    "    \\begin{aligned}\n",
    "    \\frac{\\partial u}{\\partial x} + \\frac{\\partial v}{\\partial y} &= 0, \\\\\n",
    "    u \\frac{\\partial u}{\\partial x} + v \\frac{\\partial u}{\\partial y} &= \\nu \\, \\frac{\\partial^2 u}{\\partial y^2}.\n",
    "    \\end{aligned}\n",
    "    $$\n",
    "\n",
    "    Να εισάγετε τη ρευματική συνάρτηση $\\Psi = \\Psi (x , y)$ και να μετασχηματίσετε το παραπάνω σύστημα σε ένα ισοδύναμο όπου οι ανεξάρτητες μεταβλητές δεν είναι πλέον οι $(x , y)$ αλλά οι $(x , \\Psi)$. Στη συνέχεια εισάγοντας τις μεταβλητές, \n",
    "\n",
    "    $$\n",
    "    \\eta = \\frac{x}{L}, \\qquad \\xi = \\left( \\frac{U_0 L}{\\nu} \\right)^{1/2}, \\qquad f = 1 - \\left( \\frac{u}{U_0} \\right)^{2},\n",
    "    $$\n",
    "\n",
    "    να αδιαστατοποιήσετε το παραπάνω σύστημα Μ.Δ.Ε.\n",
    "````\n"
   ]
  },
  {
   "cell_type": "markdown",
   "id": "14929a16-474b-4ae3-9c2d-66ae378d0da4",
   "metadata": {},
   "source": [
    "<!-- ## Βιβλιογραφία\n",
    "```{bibliography}\n",
    ":filter: docname in docnames\n",
    "``` -->"
   ]
  }
 ],
 "metadata": {
  "kernelspec": {
   "display_name": "Python 3",
   "language": "python",
   "name": "python3"
  },
  "language_info": {
   "codemirror_mode": {
    "name": "ipython",
    "version": 3
   },
   "file_extension": ".py",
   "mimetype": "text/x-python",
   "name": "python",
   "nbconvert_exporter": "python",
   "pygments_lexer": "ipython3",
   "version": "3.8.8"
  }
 },
 "nbformat": 4,
 "nbformat_minor": 5
}
